{
    "author": {
        "name": "kvl",
        "uri": "https:\/\/kvlrap.wordpress.com"
    },
    "title": {
        "@type": "html",
        "$": "Enlil ile Ninlil (\u0130lk B\u00f6l\u00fcm-13)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2021\/03\/10\/enlil-ile-ninlil-ilk-bolum-13\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2021\/03\/10\/enlil-ile-ninlil-ilk-bolum-13\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2021\/03\/10\/enlil-ile-ninlil-ilk-bolum-13\/feed\/atom\/",
            "@thr:count": "0"
        }
    ],
    "id": "http:\/\/kvlrap.wordpress.com\/?p=4498",
    "updated": "2021-03-03T17:52:57Z",
    "published": "2021-03-10T14:00:27Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Enlil ile Ninlil (Roman)"
        }
    ],
    "summary": {
        "@type": "html",
        "$": "13 Glansin \/ MS 21. Yy Sin, Melis Kan ve Nur Ning\u00e2l\u2019le dola\u015ft\u0131klar\u0131 ormana gitti. Siyah bir kayal\u0131k bi\u00e7imindeki metal y\u0131\u011f\u0131n\u0131n\u0131n kap\u0131s\u0131n\u0131 a\u00e7arak i\u00e7ine girdi. Siyah kaya renkli \u0131\u015f\u0131klar sa\u00e7arak havaland\u0131. Bu, Nur\u2019un Melis\u2019e sordu\u011fu kayayd\u0131. Uzun s\u00fcren bir yolculuktan sonra Sin, Glansin\u2019e varm\u0131\u015ft\u0131. Gezegene tam anlam\u0131yla bir kaos h\u00e2kimdi. G\u00f6kdelenler y\u0131k\u0131lm\u0131\u015f, gezegen y\u0131k\u0131lm\u0131\u015f, rejim &#8230; <a href=\"https:\/\/kvlrap.wordpress.com\/2021\/03\/10\/enlil-ile-ninlil-ilk-bolum-13\/\" class=\"more-link\">Okumaya devam et <span class=\"screen-reader-text\">Enlil ile Ninlil (\u0130lk&#160;B\u00f6l\u00fcm-13)<\/span><\/a>"
    },
    "content": {
        "@type": "html",
        "$": "<p class=\"has-text-align-center\"><strong><u>13<\/u><\/strong><\/p>\n\n\n\n<p class=\"has-text-align-right\">Glansin \/ MS 21. Yy<\/p>\n\n\n\n<p class=\"has-text-align-justify\">Sin, Melis Kan ve Nur Ning\u00e2l\u2019le dola\u015ft\u0131klar\u0131 ormana gitti. Siyah bir kayal\u0131k bi\u00e7imindeki metal y\u0131\u011f\u0131n\u0131n\u0131n kap\u0131s\u0131n\u0131 a\u00e7arak i\u00e7ine girdi. Siyah kaya renkli \u0131\u015f\u0131klar sa\u00e7arak havaland\u0131. Bu, Nur\u2019un Melis\u2019e sordu\u011fu kayayd\u0131.<\/p>\n\n\n\n<p class=\"has-text-align-justify\">Uzun s\u00fcren bir yolculuktan sonra Sin, Glansin\u2019e varm\u0131\u015ft\u0131. Gezegene tam anlam\u0131yla bir kaos h\u00e2kimdi. G\u00f6kdelenler y\u0131k\u0131lm\u0131\u015f, gezegen y\u0131k\u0131lm\u0131\u015f, rejim y\u0131k\u0131lmam\u0131\u015ft\u0131. 6000 y\u0131ll\u0131k bir i\u00e7 sava\u015ft\u0131 bu. Daha do\u011frusu evrenin en b\u00fcy\u00fck bar kavgas\u0131yd\u0131. Kim hayal edebilirdi ki b\u00f6yle bir kavgan\u0131n Sarnites\u2019te ba\u015flay\u0131p \u00f6nce gezegendeki di\u011fer \u015fehirlere ve en sonunda da ba\u015fka bir gezegene s\u0131\u00e7rayabilece\u011fini? \u0130syan\u0131 ba\u015flatanlar \u00e7oktan \u00f6lm\u00fc\u015flerdi, \u015fimdiyse onlar\u0131n torunlar\u0131n\u0131n torunlar\u0131n\u0131n\u2026 torunlar\u0131 s\u00fcrd\u00fcr\u00fcyordu.<\/p>\n\n\n\n<p class=\"has-text-align-justify\">Sin gemisini park ettikten sonra babas\u0131n\u0131n kald\u0131\u011f\u0131 \u00e7ad\u0131ra do\u011fru y\u00fcr\u00fcd\u00fc.<\/p>\n\n\n\n<p class=\"has-text-align-justify\">Enlil y\u0131llar \u00f6nce D\u00fcnya gezegeninden buraya geri d\u00f6nm\u00fc\u015ft\u00fc. Uzay gemisini de sat\u0131p buraya yerle\u015fmi\u015fti. \u015eimdi burada b\u00fcy\u00fck bir \u00e7ad\u0131ra sahipti. Bu \u00e7ad\u0131r yakla\u015f\u0131k d\u00f6rt futbol sahas\u0131 b\u00fcy\u00fckl\u00fc\u011f\u00fcndeydi. Enlil burada eylemcilere elinden geldi\u011fince yard\u0131m etmeye \u00e7al\u0131\u015f\u0131yordu. Fakat en b\u00fcy\u00fck yard\u0131mlar\u0131 ak\u0131l verme, nasihat etme, bazen de teselli etme \u015feklindeydi. Eylemcilerin ba\u015f\u0131 olmu\u015ftu, diyemeyiz elbette ama onlar i\u00e7in Enlil \u00e7ok \u00f6nemli bir babayd\u0131, bilgeydi, belki bir tanr\u0131yd\u0131.<\/p>\n\n\n\n<p class=\"has-text-align-justify\">Enlil\u2019in son \u2018tavsiyesi\u2019 ise trelokrasinin temellerinin at\u0131ld\u0131\u011f\u0131 ilk yer olan D\u00fcnya\u2019ya gidilip neden ortaya b\u00f6yle bir fikri att\u0131klar\u0131n\u0131 \u00f6\u011frenmek ve bunu yapam\u0131yorlarsa oray\u0131 yok etmekti.<\/p>\n\n\n\n<p class=\"has-text-align-justify\">Enlil\u2019in \u00e7ad\u0131r\u0131n\u0131n \u00f6n\u00fcnde dev bir insan y\u0131\u011f\u0131n\u0131 vard\u0131. Bilmeyen bir insan g\u00f6rse buray\u0131 bu gezegenin din\u00ee merkezi zannedebilirdi. Buras\u0131 Kurban Bayram\u0131 zaman\u0131ndaki Kabe, ilkbahar\u2013yaz zaman\u0131ndaki bir hippi konser alan\u0131 gibiydi.<\/p>\n\n\n\n<p class=\"has-text-align-justify\">Sin binlerce insan\u0131n aras\u0131ndan ge\u00e7meye karar vermi\u015fti. \u0130lk ba\u015fta omuz atarak, m\u00fcsaade isteyerek bunu yapmaya \u00e7al\u0131\u015ft\u0131 ama ne yaz\u0131k ki bu en az alt\u0131 g\u00fcn\u00fcn\u00fc al\u0131rd\u0131. Onunsa 40 saati kalm\u0131\u015ft\u0131.<\/p>\n\n\n\n<p class=\"has-text-align-justify\">\u201cBabaaa!\u201d diye ba\u011f\u0131rd\u0131 Sin. \u00c7evresindeki y\u00fcz yirmi ki\u015fi hari\u00e7 onu umursayan olmad\u0131. Birka\u00e7 kere daha bu \u015fekilde ba\u011f\u0131rd\u0131. \u0130ki y\u00fcz elli ki\u015fiye daha ula\u015fabilmi\u015fti. \u201cBabaa, ben Sin!\u201d diye ba\u011f\u0131rd\u0131 bu sefer. Ses dalgalar halinde \u00e7ad\u0131ra do\u011fru ta\u015f\u0131n\u0131yordu. Bu kesinlikle bir ses dalgas\u0131 de\u011fil, insan dalgas\u0131yd\u0131.<\/p>\n\n\n\n<p class=\"has-text-align-justify\">Kalabal\u0131k, ortadan ikiye yar\u0131lmaya ba\u015flad\u0131. Enlil, hazreti Musa edas\u0131yla kalabal\u0131\u011f\u0131 yararak Sin\u2019e do\u011fru geliyordu.<\/p>\n\n\n\n<div class=\"wp-block-image\"><figure class=\"aligncenter size-large is-resized\"><img loading=\"lazy\" data-attachment-id=\"4655\" data-permalink=\"https:\/\/kvlrap.wordpress.com\/1607777985204\/\" data-orig-file=\"https:\/\/kvlrap.files.wordpress.com\/2021\/03\/1607777985204.png\" data-orig-size=\"1371,948\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"1607777985204\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2021\/03\/1607777985204.png?w=300\" data-large-file=\"https:\/\/kvlrap.files.wordpress.com\/2021\/03\/1607777985204.png?w=676\" src=\"https:\/\/kvlrap.files.wordpress.com\/2021\/03\/1607777985204.png?w=1024\" alt=\"\" class=\"wp-image-4655\" width=\"-1434\" height=\"-992\" srcset=\"https:\/\/kvlrap.files.wordpress.com\/2021\/03\/1607777985204.png?w=1024 1024w, https:\/\/kvlrap.files.wordpress.com\/2021\/03\/1607777985204.png?w=150 150w, https:\/\/kvlrap.files.wordpress.com\/2021\/03\/1607777985204.png?w=300 300w, https:\/\/kvlrap.files.wordpress.com\/2021\/03\/1607777985204.png?w=768 768w, https:\/\/kvlrap.files.wordpress.com\/2021\/03\/1607777985204.png 1371w\" sizes=\"(max-width: 1024px) 100vw, 1024px\" \/><\/figure><\/div>\n\n\n\n<p class=\"has-text-align-justify\">\u201cNeler oluyor baba? Bir a\u00e7\u0131klama yapacak m\u0131s\u0131n?\u201d<\/p>\n\n\n\n<p class=\"has-text-align-justify\">\u201cNi\u00e7in? Ne olmu\u015f?\u201d<\/p>\n\n\n\n<p class=\"has-text-align-justify\">\u201cD\u00fcnya\u2019ya g\u00f6nderdi\u011fin o gemiden bahsediyorum.\u201d<\/p>\n\n\n\n<p class=\"has-text-align-justify\">\u201cNe olmu\u015f gemiye? Sak\u0131n gemiyi yok ettiler, deme.\u201d<\/p>\n\n\n\n<p class=\"has-text-align-justify\">\u201cNe yok etmesi? D\u00fcnya\u2019n\u0131n senin y\u00fcz\u00fcnden nas\u0131l bir yer haline geldi\u011fini bilmiyor musun? Buran\u0131n gemisini yok edecek g\u00fc\u00e7leri var m\u0131d\u0131r sence?\u201d<\/p>\n\n\n\n<p>\u201cSeni onlar yollad\u0131 de\u011fil mi buraya?\u201d<\/p>\n\n\n\n<p>\u201cSa\u00e7malama. Benim kim oldu\u011fumu bile bilmiyorlar. Onlardan biri san\u0131yorlar.\u201d<\/p>\n\n\n\n<p>\u201cAma \u00e7oktan beynini y\u0131kam\u0131\u015flar bile.\u201d<\/p>\n\n\n\n<p class=\"has-text-align-justify\">\u201cAnnem gibi konu\u015fma l\u00fctfen. Sahi, annem de seninle birlikte, de\u011fil mi?\u201d<\/p>\n\n\n\n<p class=\"has-text-align-justify\">\u201cAnnen \u015fehrin \u00f6b\u00fcr yakas\u0131nda, karde\u015flerin de orada galiba, bilmiyorum.\u201d<\/p>\n\n\n\n<p class=\"has-text-align-justify\">\u201cAnnemi de mi ka\u00e7\u0131rd\u0131n kendinden? \u0130yice \u00e7\u0131\u011fr\u0131ndan \u00e7\u0131kt\u0131n baba. Eskiden sana tapan kimse yoktu, \u015fimdiyse bir gezegen dolusu kula sahipsin. G\u00fc\u00e7 delisi olup \u00e7\u0131kt\u0131n. Kendine gel art\u0131k. G\u00fc\u00e7 seni aptalla\u015ft\u0131r\u0131yor!\u201d<\/p>\n\n\n\n<p class=\"has-text-align-justify\">Sin\u2019in, tapt\u0131klar\u0131 insana bu kadar ba\u011f\u0131rmas\u0131 toplulu\u011fu rahats\u0131z etmi\u015f olacak ki \u00f6ks\u00fcrmeler, homurdanmalar \u00e7o\u011fald\u0131. Sin bu duruma hi\u00e7 ald\u0131rm\u0131yordu. Belki de bir karga\u015fa olsa plastik derisinden s\u0131yr\u0131l\u0131p g\u00f6r\u00fcnmez olabilece\u011fine g\u00fcveniyordu.<\/p>\n\n\n\n<p class=\"has-text-align-justify\">\u201cG\u0131lgam\u0131\u015f\u2019\u0131n bin y\u0131llar \u00f6nce \u00f6ld\u00fc\u011f\u00fcn\u00fc bildi\u011fin halde niye o gemiyi D\u00fcnya\u2019ya yollad\u0131n?\u201d<\/p>\n\n\n\n<p class=\"has-text-align-justify\">\u201cO\u011flum, bana k\u0131zd\u0131\u011f\u0131n\u0131 biliyorum. Seninse bilmedi\u011fin o kadar \u00e7ok \u015fey var ki\u2026\u201d<\/p>\n\n\n\n<p>\u201cNeymi\u015f benim bilmedi\u011fim \u015feyler?\u201d<\/p>\n\n\n\n<p class=\"has-text-align-justify\">\u201cEn basitinden \u015fey var mesela: Ee\u2026 G\u0131lgam\u0131\u015f\u2019\u0131n hayatta oldu\u011fu.\u201d<\/p>\n\n\n\n<p class=\"has-text-align-justify\">\u201cYapma baba, s\u00f6yleyecek yalan m\u0131 bulamad\u0131n? Etraf\u0131n yalanlarla \u00e7evrili.\u201d<\/p>\n\n\n\n<p class=\"has-text-align-justify\">\u201cG\u0131lgam\u0131\u015f, Utnapi\u015ftim\u2019in verdi\u011fi \u00f6l\u00fcms\u00fczl\u00fck otunu yemi\u015f, anl\u0131yor musun?\u201d<\/p>\n\n\n\n<p>\u201cPeki, destan?\u201d<\/p>\n\n\n\n<p class=\"has-text-align-justify\">&nbsp;\u201cDestan, Anu taraf\u0131ndan yaz\u0131lm\u0131\u015ft\u0131, o, Kader Tabletleri\u2019nden biriydi, o y\u00fczden olacak olanlar\u0131 da i\u00e7eriyor. Yani kaderi.\u201d<\/p>\n\n\n\n<p class=\"has-text-align-justify\">\u201cAnu\u2026 senin taht\u0131n\u0131 ele ge\u00e7irdi\u011fin tanr\u0131, baban.\u201d<\/p>\n\n\n\n<p class=\"has-text-align-justify\">\u201cEvet, babam. Ama taht\u0131n\u0131 elinden al\u0131rken haf\u0131zam yoktu, nereden bilebilirdim babam oldu\u011funu.\u201d<\/p>\n\n\n\n<p class=\"has-text-align-justify\">\u201cPeki neden \u00f6nemsemediniz bu destan\u0131, madem bu kadar do\u011fru \u015fey yaz\u0131yorsa.\u201d<\/p>\n\n\n\n<p class=\"has-text-align-justify\">\u201cTanr\u0131l\u0131\u011f\u0131 adam\u0131n elinden ald\u0131\u011f\u0131m i\u00e7in ilk ba\u015fta destan\u0131 saklad\u0131m, kimse ona riayet etmesin diye ama daha sonra bakt\u0131k ki hi\u00e7bir \u015fey s\u00f6yledi\u011fi gibi gitmiyor, destan\u0131n yaz\u0131l\u0131 oldu\u011fu tabletleri, birini silerek, kalanlar\u0131 halka verdim, eski tanr\u0131lar\u0131n\u0131n nas\u0131l bir yalanc\u0131 oldu\u011funu anlamalar\u0131 i\u00e7in. Yani \u015fu andan itibaren sen sen ol, onun yazd\u0131klar\u0131n\u0131 ger\u00e7ekle\u015ftirmemeye \u00e7al\u0131\u015f.\u201d<\/p>\n\n\n\n<p>\u201cFakat destanda diyor ki\u2026\u201d<\/p>\n\n\n\n<p class=\"has-text-align-justify\">\u201cDestanda \u0130\u015ftar diye bir k\u0131zdan bahsediliyor. Ve onun bir ikiz karde\u015finden. Senin k\u0131zlar\u0131n. O y\u00fczden sak\u0131n bu aralar korunmas\u0131z sevi\u015fme. Korundu\u011fun \u015feye de dikkat et, baz\u0131lar\u0131 y\u0131rt\u0131k \u00e7\u0131kabiliyor.\u201d<\/p>\n\n\n\n<p class=\"has-text-align-justify\">\u201cAnl\u0131yorum baba. Ama niye bunu daha \u00f6nce bana gelip haber vermedin de benim gelmemi bekledin.\u201d<\/p>\n\n\n\n<p>\u201cBaba olunca anlars\u0131n.\u201d<\/p>\n\n\n\n<p>\u201c\u00d6yle mi baba?\u201d<\/p>\n\n\n\n<p class=\"has-text-align-justify\">\u201cDaha sonra haber verecektim, seni \u00f6l\u00fcme terk eder miyim hi\u00e7? D\u00fcnya\u2019y\u0131 yok edecek ekiple gelip seni alacakt\u0131m.\u201d<\/p>\n\n\n\n<p class=\"has-text-align-justify\">\u201cOnu demiyorum. Neden bu, k\u0131z\u0131m olaca\u011f\u0131 mevzuunu s\u00f6ylemedin. Ne yaz\u0131k ki o\u011flun daha birka\u00e7 g\u00fcn \u00f6nce bir k\u0131zla yatt\u0131.\u201d<\/p>\n\n\n\n<p>\u201cKorunmad\u0131n m\u0131?\u201d<\/p>\n\n\n\n<p>&nbsp;\u201cHay\u0131r.\u201d<\/p>\n\n\n\n<p>\u201cKim bunlar? D\u00fcnya\u2019dan m\u0131?\u201d<\/p>\n\n\n\n<p>\u201cEvet.\u201d<\/p>\n\n\n\n<p class=\"has-text-align-justify\">\u201cDerhal D\u00fcnya\u2019ya d\u00f6n\u00fcyoruz. Onlar do\u011furmadan \u00f6nce.\u201d<\/p>\n\n\n\n<p>\u201cTamam ama annemi de alal\u0131m.\u201d<\/p>\n\n\n\n<p>\u201cOlur.\u201d<\/p>\n\n\n\n<p class=\"has-text-align-justify\">\u201cBir \u015fey soraca\u011f\u0131m,\u201d dedi Sin, kalabal\u0131\u011f\u0131n aras\u0131ndan gemiye do\u011fru giderlerken, \u201co gemiyi D\u00fcnya\u2019ya neden yollad\u0131n?\u201d<\/p>\n\n\n\n<p class=\"has-text-align-justify\">Enlil kimse duymas\u0131n diye f\u0131s\u0131ldayarak konu\u015ftu: \u201cBurada i\u015fler \u00e7\u0131\u011fr\u0131ndan \u00e7\u0131kt\u0131. 6000 y\u0131ll\u0131k ayaklanmalar\u0131n\u0131n art\u0131k bir sonuca varmas\u0131n\u0131 istiyorlar. Fikir \u00fcretmeseydim beni de \u00f6ld\u00fcreceklerdi. O y\u00fczden art\u0131k onlar\u0131 durduramam.\u201d<\/p>\n\n\n\n<p class=\"has-text-align-justify\">Sin anlad\u0131\u011f\u0131n\u0131 ima ettikten sonra bir \u015fey daha sormak istedi\u011fini belirtti:<\/p>\n\n\n\n<p>\u201cSildi\u011finiz b\u00f6l\u00fcmde ne yaz\u0131yordu?\u201d<\/p>\n\n\n\n<p class=\"has-text-align-justify\">\u201cAnnenin, benim ve Enkidu\u2019nun \u00f6l\u00fcm\u00fc yaz\u0131l\u0131yd\u0131.\u201d<\/p>\n\n\n\n<div class=\"wp-block-image\"><figure class=\"aligncenter size-large is-resized\"><img loading=\"lazy\" data-attachment-id=\"4657\" data-permalink=\"https:\/\/kvlrap.wordpress.com\/1607854952800\/\" data-orig-file=\"https:\/\/kvlrap.files.wordpress.com\/2021\/03\/1607854952800.png\" data-orig-size=\"440,533\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"1607854952800\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2021\/03\/1607854952800.png?w=248\" data-large-file=\"https:\/\/kvlrap.files.wordpress.com\/2021\/03\/1607854952800.png?w=440\" src=\"https:\/\/kvlrap.files.wordpress.com\/2021\/03\/1607854952800.png?w=440\" alt=\"\" class=\"wp-image-4657\" width=\"102\" height=\"121\" \/><\/figure><\/div>\n\n\n\n<p class=\"has-text-align-right\">D\u00fcnya \/ MS 21. Yy<\/p>\n\n\n\n<p class=\"has-text-align-justify\">\u201cM\u00fcthi\u015f bir kalabal\u0131k g\u00f6r\u00fcyorum. Bu gece iyi para k\u0131raca\u011f\u0131z buradan\u201d dedi Bergson. \u201cGer\u00e7ekten. D\u00fcnya\u2019n\u0131n belki de son g\u00fcnleri. Ama sanki herkes burada\u201d dedi Maxwell. \u201cHerkes burada. O y\u00fczden bu kadar insan\u0131 bekletmezsek iyi olacak\u201d diye devam etti Bergson. \u201cB\u0131rak beklesinler. Bize daha \u00e7ok para kazand\u0131r\u0131yorlar\u201d diye ekledi Maxwell. \u201cHakl\u0131s\u0131n\u201d diye onaylad\u0131 Bergson. \u201cBu gece boks tarihinin kalbi burada at\u0131yor ha. Ne dersin?\u201d diye Bergson\u2019un omzuna vurdu Maxwell. \u201cHadi lan oradan\u201d diye g\u00fcld\u00fc Bergson. \u201cBak, bir hareketlenme var\u201d diye a\u015fa\u011f\u0131y\u0131 g\u00f6sterdi Maxwell.<\/p>\n\n\n\n<p class=\"has-text-align-justify\">\u201cEvet bayanlar ve baylar, ilk boks\u00f6r\u00fcm\u00fcz\u00fc \u00e7a\u011f\u0131r\u0131yorum: Fiiikriiii Daaaar! Do\u011funun boks d\u00fcnyas\u0131ndaki y\u0131ld\u0131z\u0131. Kendisinin y\u00fczy\u0131llard\u0131r, af edersiniz, d\u00fczeltiyorum, y\u0131llard\u0131r yapt\u0131\u011f\u0131 189 ma\u00e7ta sadece birka\u00e7 tane yenilgisi mevcut. \u0130nan\u0131lmaz bir durum ger\u00e7ekten.\u201d<\/p>\n\n\n\n<p class=\"has-text-align-justify\">\u201cEvet, Fikri Dar ger\u00e7ekten m\u00fcthi\u015f bir sporcu fakat rakibinin de hi\u00e7 bo\u015f olmad\u0131\u011f\u0131n\u0131 s\u00f6ylemeliyim. O bat\u0131 topraklar\u0131ndan gelen yenilgisiz boks\u00f6r: Zek\u00e2iii Geriiiiii.\u201d<\/p>\n\n\n\n<p class=\"has-text-align-justify\">Eski bir fabrikaya benzer bu yerde her gece illegal boks m\u00fcsabakalar\u0131 yap\u0131l\u0131yordu. \u0130nsanlar bu i\u015fi, t\u00fcm servetlerini yat\u0131racak kadar seviyordu. Bahse girdikleri adam yenilmeye ba\u015flad\u0131\u011f\u0131 zaman ringde en sevdi\u011fi insan\u0131 d\u00f6v\u00fcyorlarm\u0131\u015f gibi \u00e7\u0131ld\u0131r\u0131yorlard\u0131.<\/p>\n\n\n\n<p class=\"has-text-align-justify\">Fakat b\u00f6yle her illegal i\u015ften para kazanabilmek bir sanat eseri yaratmak kadar zordu. Ve bu i\u015fin ba\u015f\u0131ndaki adam tam bir sanat\u00e7\u0131yd\u0131. Onun ger\u00e7ekte kim oldu\u011funu kimse bilmezdi. \u015eu, ne yaparlarsa yaps\u0131nlar gizemli olan tiplerdendi. Espri de yapsa, tuvalete gitmek i\u00e7in izin de istese hepsi ayn\u0131 derecede gizemli oluyordu. Kendisini son birka\u00e7 y\u0131ld\u0131r Azem Hal\u00fcsinatif olarak tan\u0131t\u0131yordu ama as\u0131l ad\u0131n\u0131n bu olmad\u0131\u011f\u0131na herkes o kadar emindi ki bunun i\u00e7in \u00e7ok b\u00fcy\u00fck paralara bahse girebilirlerdi. Zaten genellikle de onu bu tarz bahis\u00e7iler tan\u0131rd\u0131.<\/p>\n\n\n\n<p class=\"has-text-align-justify\">Azem y\u0131llard\u0131r b\u00f6yle i\u015fler yap\u0131yordu. Kendisini bildi bileli, paraya zerre kadar ihtiyac\u0131 olmad\u0131\u011f\u0131 halde bu i\u015flerden kopamam\u0131\u015ft\u0131. Belli ki sadece zevk al\u0131yordu.<\/p>\n\n\n\n<p>Bu gece b\u00fcy\u00fck m\u00fcsabaka i\u00e7in Azem de oradayd\u0131. Yukar\u0131daki odadan seyrediyordu. Zaten ma\u00e7lar\u0131 hep oradan seyrederdi. Ama bu sefer her zamankinden farkl\u0131 bir hal vard\u0131. Odas\u0131nda a\u011f\u0131zlar\u0131 bantlanm\u0131\u015f, sandalyelere ba\u011fl\u0131 iki kad\u0131n bulunuyordu: Melis Kan ve Nur Ning\u00e2l.<\/p>\n\n\n\n<p class=\"has-text-align-justify\">\u201cBug\u00fcn \u00f6nemli g\u00fcn. Boks ma\u00e7\u0131n\u0131 kastetmiyorum, o, bu aptallar i\u00e7in \u00f6nemli yaln\u0131zca. Ben sizden bahsediyorum. Bakal\u0131m Enlil\u2019in o\u011flu d\u00f6nd\u00fc\u011f\u00fcnde sizi bulamay\u0131nca ne yapacak?\u201d dedi Azem, s\u00f6zlerine, i\u00e7kisini yudumlad\u0131ktan sonra devam etti: \u201cAptallar!\u201d K\u0131zlar, bu hakaretin kendilerine edildi\u011fini sanarak sinirlendiler ama Azem durmadan devam etti: \u201cEnlil \u015ferefsizi. Beni nas\u0131l geri \u00e7evirmi\u015fti. Onun g\u00f6z\u00fcne girebilmek i\u00e7in bir s\u00fcr\u00fc \u015fey yapt\u0131m, hi\u00e7bir zaman umursamad\u0131. Bana moruk nasihatleri verdi durdu.\u201d Biraz duraksad\u0131ktan sonra k\u0131zlar\u0131n orada oldu\u011funu tekrar fark etti. Konu\u015fmaya devam etti: \u201c\u015eimdi merak ediyorsunuzdur, bu adam bize zarar verecek mi diye. Etmeyin. \u00c7\u00fcnk\u00fc verece\u011fim.\u201d K\u0131zlar iyice endi\u015felenmi\u015fti. Azem g\u00fclerek devam etti s\u00f6zlerine: \u201c\u015eaka \u015faka. Ben size zarar vermeyece\u011fim, benden korkmay\u0131n. As\u0131l o Enlil olacak \u015ferefsiz ve o\u011flundan korkun\u201d<\/p>\n\n\n\n<p class=\"has-text-align-justify\">Ma\u00e7 ba\u015flam\u0131\u015ft\u0131. Azem daha ilk dakikalarda iyice merak etmi\u015fti. Ger\u00e7ekten dedikleri kadar \u00e7eki\u015fmeli bir ma\u00e7t\u0131 bu. Belki ba\u015fka bir \u015fekilde do\u011fsayd\u0131 bu m\u00fcsabakalara bahis oynayabilirdi. Zek\u00e2i art arda gelen yumruklardan sonra \u00e7ok g\u00fc\u00e7l\u00fc bir sa\u011f kro\u015fe patlatm\u0131\u015ft\u0131. Fikri \u015fu an aptalla\u015fm\u0131\u015f vaziyetteydi. Bu durum bir grup insan\u0131n sevinirken \u00fcz\u00fclmesine, di\u011fer bir grup insan\u0131n ise \u00fcz\u00fcl\u00fcrken sevinmesine yol a\u00e7m\u0131\u015ft\u0131. Derken Fikri toparlanarak rahatlam\u0131\u015f olan Zek\u00e2i\u2019nin burnuna sert bir yumruk kondurdu. Bu durum Zek\u00e2i\u2019nin burnunun kanamas\u0131na sebep oldu. \u0130nsanlar art\u0131k iyice co\u015fmu\u015ftu.<\/p>\n\n\n\n<p class=\"has-text-align-justify\">Azem bir yandan g\u00f6z ucuyla ma\u00e7\u0131 takip ederken bir yandan da nutu\u011funa devam ediyordu: \u201cBu D\u00fcnya son saatlerini ya\u015f\u0131yor ama \u015fu aptallara baksan\u0131za, h\u00e2l\u00e2 \u00fcmitliler, icat ettikleri \u015feyleri s\u00fcrd\u00fcrmeye devam ediyorlar. Tanr\u0131lar\u0131n b\u00f6yle vaziyetleri var m\u0131d\u0131r sizce? Sanm\u0131yorum. Onlar icat ettikleri \u015feylerle fazla ilgilenmezler. Her neyse. Bu D\u00fcnya son saatlerini ya\u015f\u0131yor ama siz endi\u015felenmeyin. Biz bu gece buradan gidiyoruz.\u201d<\/p>"
    },
    "thr:total": "0"
}