{
    "author": {
        "name": "kvl",
        "uri": "https:\/\/kvlrap.wordpress.com"
    },
    "title": {
        "@type": "html",
        "$": "Enlil ile Ninlil (\u0130lk B\u00f6l\u00fcm-12)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2021\/03\/09\/enlil-ile-ninlil-ilk-bolum-12\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2021\/03\/09\/enlil-ile-ninlil-ilk-bolum-12\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2021\/03\/09\/enlil-ile-ninlil-ilk-bolum-12\/feed\/atom\/",
            "@thr:count": "0"
        }
    ],
    "id": "http:\/\/kvlrap.wordpress.com\/?p=4496",
    "updated": "2021-03-03T17:46:55Z",
    "published": "2021-03-09T14:00:12Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Enlil ile Ninlil (Roman)"
        }
    ],
    "summary": {
        "@type": "html",
        "$": "12 D\u00fcnya \/ M\u00d6 4000. Yy Enlil, Ninlil, Sin ve iki S\u00fcmerli, sat\u0131n ald\u0131klar\u0131 uzay gemisindeydiler. Rotalar\u0131 D\u00fcnya\u2019yd\u0131. Bir gemiyi sat\u0131n alma fikri Enlil\u2019den \u00e7\u0131km\u0131\u015ft\u0131 ve Ninlil de onu destekledi. 177 trilyon n\u00fcfuslu Glansin\u2019de arsa fiyatlar\u0131 do\u011fal olarak o kadar pahal\u0131yd\u0131 ki \u2013zaten Ninlil\u2019in evi arsaya d\u00f6n\u00fc\u015fm\u00fc\u015ft\u00fc\u2013 o parayla bir st\u00fcdyo tipi gezegen al\u0131nabilirdi. Fakat &#8230; <a href=\"https:\/\/kvlrap.wordpress.com\/2021\/03\/09\/enlil-ile-ninlil-ilk-bolum-12\/\" class=\"more-link\">Okumaya devam et <span class=\"screen-reader-text\">Enlil ile Ninlil (\u0130lk&#160;B\u00f6l\u00fcm-12)<\/span><\/a>"
    },
    "content": {
        "@type": "html",
        "$": "<p class=\"has-text-align-center\"><strong><u>12<\/u><\/strong><\/p>\n\n\n\n<p class=\"has-text-align-right\">D\u00fcnya \/ M\u00d6 4000. Yy<\/p>\n\n\n\n<p class=\"has-text-align-justify\">Enlil, Ninlil, Sin ve iki S\u00fcmerli, sat\u0131n ald\u0131klar\u0131 uzay gemisindeydiler. Rotalar\u0131 D\u00fcnya\u2019yd\u0131. Bir gemiyi sat\u0131n alma fikri Enlil\u2019den \u00e7\u0131km\u0131\u015ft\u0131 ve Ninlil de onu destekledi. 177 trilyon n\u00fcfuslu Glansin\u2019de arsa fiyatlar\u0131 do\u011fal olarak o kadar pahal\u0131yd\u0131 ki \u2013zaten Ninlil\u2019in evi arsaya d\u00f6n\u00fc\u015fm\u00fc\u015ft\u00fc\u2013 o parayla bir st\u00fcdyo tipi gezegen al\u0131nabilirdi. Fakat d\u00fcn gece patlak veren isyandan dolay\u0131 herkes i\u015fi b\u0131rakm\u0131\u015f, sokaktayd\u0131. Zar zor bir m\u00fc\u015fteri bulup ucuza kapatmak mecburiyetinde kald\u0131lar. Muhtemelen arsay\u0131 alanlar da her yerde oldu\u011fu gibi orada da iki y\u00fcz katl\u0131 bir bina in\u015fa edecekti.<\/p>\n\n\n\n<p class=\"has-text-align-justify\">Tanr\u0131lar\u0131n da ya\u015fayabilmek i\u00e7in onlara tapan insanlara ihtiya\u00e7lar\u0131 vard\u0131. Onlara ne kadar \u00e7ok tap\u0131n\u0131l\u0131rsa o kadar iyiydi. Asla hay\u0131r, demezlerdi.<\/p>\n\n\n\n<p class=\"has-text-align-justify\">\u201cO\u011flan ne tanr\u0131s\u0131 abi?\u201d diye sordu yaral\u0131 adam. \u201cO,\u201d dedi Enlil, \u201cdo\u011fu\u015ftan Ay tanr\u0131s\u0131d\u0131r. Bu, b\u00f6yle bilinsin.\u201d \u201cTamam\u201d dedi yaral\u0131 adam, s\u00f6ylenenleri ezberliyordu.<\/p>\n\n\n\n<p class=\"has-text-align-justify\">\u201cKonu\u015ftu\u011fumuz dili nereden \u00f6\u011frendiniz?\u201d diye sordu Ninlil, hep can al\u0131c\u0131 noktalar\u0131 merak ediyordu. \u201cBiz sizinle uzun zamand\u0131r ba\u011flant\u0131ya ge\u00e7mek i\u00e7in \u00e7abal\u0131yorduk\u201d dedi adam. \u201cGer\u00e7ekten uzun bir zamand\u0131r\u201d diye araya girdi yaral\u0131 adam. Adam, \u201cYakla\u015f\u0131k on be\u015f y\u0131ld\u0131r\u201d diye onaylad\u0131 yaral\u0131 adam\u0131. \u201c\u0130lk ba\u015fta t\u00fcm planlar\u0131m\u0131z\u0131 Anunnaki\u2019yle, tanr\u0131lar heyetiyle irtibata ge\u00e7mek i\u00e7in yapm\u0131\u015ft\u0131k fakat daha sonra siz ba\u015fka bir gezegene ayr\u0131ld\u0131n\u0131z. Neden oldu\u011funu \u00e7\u00f6zemedik ama bunun bir \u00f6nemi yoktu. Glansin\u2019e ula\u015fmam\u0131z daha kolayd\u0131, bu y\u00fczden t\u00fcm planlar\u0131m\u0131z\u0131 bu gezegene \u00e7evirdik. Yabanc\u0131l\u0131k \u00e7ekmemeniz i\u00e7in de her \u015feyi sizin gezegeninize g\u00f6re ayarlad\u0131k. Dilimizi, evlerimizi, her \u015feyi. \u00d6ncelikle biz se\u00e7ildik bu i\u015f i\u00e7in, o y\u00fczden bize sizinle ilgili bilinen her \u015fey \u00f6\u011fretildi. Biz diliniz i\u00e7in daha \u00f6zel bir e\u011fitim ald\u0131\u011f\u0131m\u0131zdan bu kadar ak\u0131c\u0131 ve iyi konu\u015fabiliyoruz. Yani t\u00fcm halk\u0131m\u0131z bu \u015fekilde konu\u015fam\u0131yor. Onlar\u0131 hor g\u00f6rmeyin efendim.\u201d Ve ikisi de \u00fczg\u00fcn olduklar\u0131n\u0131 belirtti.<\/p>\n\n\n\n<p class=\"has-text-align-justify\">\u201cNeden biz?\u201d dedi Enlil. Ona Ninlil cevab\u0131n\u0131 verdi: \u201c\u0130lkel bir toplum, geli\u015fmek istiyorlar. Biz de tanr\u0131lar heyetinden ayr\u0131ld\u0131\u011f\u0131m\u0131z i\u00e7in ula\u015f\u0131lmas\u0131 daha kolay olduk. Ba\u015fka bir sebebi yok.\u201d \u201cPeki biz niye kabul ettik?\u201d diye f\u0131s\u0131ldad\u0131 Enlil, Ninlil\u2019e. \u201c\u00c7\u00fcnk\u00fc bir tatile ihtiyac\u0131m\u0131z var, o\u011flumuzu b\u00fcy\u00fctecek rahat bir yere ve bize tapacak insanlara\u201d diye cevap verdi Ninlil.<\/p>\n\n\n\n<p class=\"has-text-align-justify\">Uzun s\u00fcren bir yolculu\u011fun ard\u0131ndan 6000 y\u0131l sonra havaalan\u0131 olacak bir k\u00f6ye ini\u015f yapmak i\u00e7in haz\u0131rland\u0131lar. Yava\u015f yava\u015f gaz\u0131 keserek al\u00e7al\u0131yordu Enlil. A\u015fa\u011f\u0131da b\u00fcy\u00fck bir kalabal\u0131k dans ederek onlar\u0131 bekliyordu. Hepsi g\u00f6kteki bu \u00e7elik canavara bak\u0131yordu. Ne kadar da g\u00f6z al\u0131c\u0131yd\u0131. Gemi iyice al\u00e7ald\u0131 ve insanlar ona, konmas\u0131 i\u00e7in bir ortam a\u00e7t\u0131lar. Gemi yava\u015f hareketlerle, biraz da r\u00fczg\u00e2r olu\u015fturarak insanlar\u0131n aras\u0131na kondu. Kap\u0131s\u0131 a\u00e7\u0131ld\u0131 ve i\u00e7eriden tanr\u0131lar \u00e7\u0131k\u0131verdi. Herkes hu\u015fu i\u00e7erisinde onlara bak\u0131yordu. Zaten onlar da bunu sa\u011flamak i\u00e7in getirtilmi\u015fti. Uzay gemisinden d\u0131\u015far\u0131 merdiven uzand\u0131 ve indiler. \u00c7\u0131kt\u0131klar\u0131nda ise \u00f6nce ci\u011ferlerini al\u0131\u015ft\u0131rmaya \u00e7al\u0131\u015ft\u0131lar. Etrafta m\u00fcthi\u015f bir co\u015fku vard\u0131. Herkes bir t\u00fcr ahenkle dans rit\u00fcellerini ger\u00e7ekle\u015ftiriyordu.<\/p>\n\n\n\n<p class=\"has-text-align-justify\">Sin s\u00fcrekli aks\u0131r\u0131yordu. \u201cHava de\u011fi\u015fimi \u00e7arpt\u0131 \u00e7ocu\u011fu\u201d dedi annesi, Ninlil, \u201cSarnites\u2019e indi\u011fimizde de b\u00f6yle olmu\u015ftu.\u201d Enlil kendinden emin bi\u00e7imde onlara da\u011f\u0131 i\u015faret ederek, \u201cBen \u015fu da\u011fda kalaca\u011f\u0131m bo\u015f zamanlar\u0131mda. Oraya bir da\u011f evi yap\u0131ls\u0131n\u201d dedi. Adamlar onaylad\u0131lar. \u201cUygarl\u0131\u011f\u0131n\u0131z ne durumda?\u201d diye sordu Ninlil. \u201cSadece \u00e7anak ve \u00e7\u00f6mlek yapabilmek, biz\u201d \u015feklinde yan\u0131tlad\u0131 kalabal\u0131ktaki bir adam. \u201cAma yatk\u0131n olmak her \u015feye ellerimiz\u201d diye ekledi ba\u015fka bir adam.<\/p>\n\n\n\n<p class=\"has-text-align-justify\">\u201c\u00d6yleyse,\u201d dedi Ninlil, \u201cmatematik ve astronomiyle ba\u015flayaca\u011f\u0131z.\u201d<\/p>\n\n\n\n<p class=\"has-text-align-justify\">\u201cOnlar ne olmak?\u201d diye ba\u011f\u0131rd\u0131 ba\u015fka bir tanesi.<\/p>\n\n\n\n<p class=\"has-text-align-justify\">Yan\u0131nda getirdi\u011fi kitaplar\u0131 da\u011f\u0131tt\u0131 Ninlil. Birka\u00e7 ki\u015fi ellerine al\u0131p bunlar\u0131n ne oldu\u011funu sordu. \u201cKitap,\u201d dedi Enlil, \u201cbilmek isteyece\u011finiz her \u015fey bunlarda yaz\u0131yor.\u201d \u201cYaz\u0131yor?\u201d dedi biri, \u201cYazmak?\u201d diye tekrar etti ba\u015fkas\u0131, \u201cO ne olmak?\u201d diye tamamlad\u0131 sorular\u0131 bir ba\u015fkas\u0131. \u201cAnla\u015f\u0131ld\u0131,\u201d dedi Ninlil, \u201cen ba\u015ftan ba\u015flayaca\u011f\u0131z.\u201d<\/p>\n\n\n\n<div class=\"wp-block-image\"><figure class=\"aligncenter size-large is-resized\"><img loading=\"lazy\" data-attachment-id=\"4652\" data-permalink=\"https:\/\/kvlrap.wordpress.com\/1607854861441-1\/\" data-orig-file=\"https:\/\/kvlrap.files.wordpress.com\/2021\/03\/1607854861441-1.png\" data-orig-size=\"908,868\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"1607854861441-1\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2021\/03\/1607854861441-1.png?w=300\" data-large-file=\"https:\/\/kvlrap.files.wordpress.com\/2021\/03\/1607854861441-1.png?w=676\" src=\"https:\/\/kvlrap.files.wordpress.com\/2021\/03\/1607854861441-1.png?w=908\" alt=\"\" class=\"wp-image-4652\" width=\"86\" height=\"81\" srcset=\"https:\/\/kvlrap.files.wordpress.com\/2021\/03\/1607854861441-1.png?w=86 86w, https:\/\/kvlrap.files.wordpress.com\/2021\/03\/1607854861441-1.png?w=169 169w, https:\/\/kvlrap.files.wordpress.com\/2021\/03\/1607854861441-1.png?w=150 150w\" sizes=\"(max-width: 86px) 100vw, 86px\" \/><\/figure><\/div>\n\n\n\n<p class=\"has-text-align-justify\">Aradan birka\u00e7 hafta ge\u00e7ti. Herkes bir i\u015fin ucundan tutuyordu. Enlil\u2019in da\u011f evi in\u015fa edildi, derme \u00e7atma okullar yap\u0131ld\u0131. Ninlil onlara \u00f6\u011fretti\u011fi \u015feylerle ger\u00e7ekten tanr\u0131\u00e7al\u0131\u011f\u0131n hakk\u0131n\u0131 veriyordu. Enlil ise da\u011f evinde dinlenerek ve bazen Ninlil ve Sin\u2019e e\u015flik ederek zaman\u0131n\u0131 ge\u00e7iriyordu. Buran\u0131n tabiat\u0131n\u0131 sevmi\u015fti, fazla insan da yoktu. Havas\u0131ndaki elementler hayat doluydu, sakin bir hayat. Do\u011fan\u0131n i\u015fleyi\u015fi \u00e7ok sakindi, o y\u00fczden bu kadar kadim olabilmi\u015fti. Onu var eden ufak, fani par\u00e7alar ise aceleyle bir \u015feyler yapman\u0131n pe\u015findeydiler. Bu \u015fekilde de ge\u00e7iciydiler ve yerleri s\u00fcrekli yenileriyle doldurulabiliyordu.<\/p>\n\n\n\n<p class=\"has-text-align-justify\">Enlil \u015fimdi bir stand\u0131n \u00fczerinde halk\u0131na sesleniyor ve in\u015fa edilmesi gereken \u015feyin bir tap\u0131nak oldu\u011funu s\u00f6yl\u00fcyordu. Derken g\u00f6kte bir \u015fey belirdi, yery\u00fcz\u00fcne do\u011fru al\u00e7alan bir \u015fey. Enlil onu buraya getiren adamlara neler oldu\u011funu sordu\u011funda herhangi bir cevap alamad\u0131. Adamlar da endi\u015feli g\u00f6r\u00fcn\u00fcyordu.<\/p>\n\n\n\n<p class=\"has-text-align-justify\">Bu \u015feyin bir uzay gemisi oldu\u011fu anla\u015f\u0131ld\u0131ktan sonra gemi yery\u00fcz\u00fcne fazla uzakta say\u0131lmazd\u0131. Gemi dalgalar halinde yol veren insanlar\u0131n aras\u0131na ini\u015f yapt\u0131. Halk dejavu hissine kap\u0131ld\u0131. Bu hissi bilmedikleri i\u00e7in bundan ilahi bir anlam \u00e7\u0131karmaya \u00e7al\u0131\u015ft\u0131lar. Yapamay\u0131nca da emin olmak i\u00e7in tanr\u0131 ve tanr\u0131\u00e7aya do\u011fru bakt\u0131lar. B\u00fcy\u00fck bir olay\u0131n patlayaca\u011f\u0131n\u0131 biliyorlarm\u0131\u015f gibiydiler.<\/p>\n\n\n\n<p class=\"has-text-align-justify\">&nbsp;&nbsp;Gemi gayet l\u00fckst\u00fc, alt\u0131ndan bir merdiven sal\u0131nd\u0131. Belli ki bu gemi burada yap\u0131lmam\u0131\u015ft\u0131.<\/p>\n\n\n\n<p class=\"has-text-align-justify\">\u0130\u00e7eriden bir ki\u015fi indi. Merdivenden inerken kollar\u0131n\u0131 yukar\u0131 a\u00e7t\u0131 ve halka bakt\u0131. Aya\u011f\u0131 tak\u0131l\u0131p t\u00f6kezledikten sonra da, \u201cNe oluyor burada?\u201d diye k\u00fckredi.<\/p>\n\n\n\n<p class=\"has-text-align-justify\">\u201cSen kimsin?\u201d diye ba\u011f\u0131rd\u0131 Enlil. Sinirli oldu\u011fu i\u00e7in de\u011fil, adam uzakta oldu\u011fu i\u00e7in ba\u011f\u0131rm\u0131\u015ft\u0131. \u201cBen bu halk\u0131n tanr\u0131s\u0131 Anu\u2019yum\u201d dedi ya\u015fl\u0131 adam. Enlil d\u00f6nerek arkas\u0131ndaki adamlara bakt\u0131. Y\u00fcz\u00fc, \u201cnedir bu rezalet?\u201d der gibiydi. Kimse bir \u015fey demeyince d\u00f6nerek, \u201c\u0130nanmayacaks\u0131n ama ben de bu halk\u0131n tanr\u0131s\u0131y\u0131m\u201d dedi. Anu sinirlenmi\u015fti, \u201cSeni sava\u015fa davet ediyorum\u201d diye k\u00fckredi. Kimseden ses \u00e7\u0131km\u0131yordu, herkes biliyordu bunu. Tanr\u0131lar\u0131n\u0131n \u00fcst\u00fcne tanr\u0131 getirmi\u015flerdi demek. Kand\u0131r\u0131ld\u0131\u011f\u0131 i\u00e7in Enlil de sinirlenmi\u015fti. \u201cBen gidiyorum, al, halk\u0131n\u0131 ba\u015f\u0131\u2026\u201d derken, Ninlil onu iteleyerek konu\u015fmas\u0131n\u0131 b\u00f6ld\u00fc. \u201cBu halk bizi se\u00e7ti Anu. \u0130nanmazsan kendilerine sor\u201d dedi Ninlil. Halk sessizdi. Halk\u0131n aras\u0131ndaki Sin birden tezah\u00fcrata ba\u015flad\u0131. Bu durum da herkesi co\u015fturdu. Ninlil ile Enlil\u2019i arkalar\u0131na alm\u0131\u015flard\u0131. Onlar de\u011fil miydi Enlil ile Ninlil\u2019i ta Glansin\u2019den \u00e7a\u011f\u0131ran. O halde pek\u00e2l\u00e2 sahip \u00e7\u0131kacaklard\u0131 tanr\u0131lar\u0131na. Anu\u2019nun ilgisizli\u011finden ve moruklu\u011fundan b\u0131km\u0131\u015flard\u0131 art\u0131k. Halk \u015fimdi heceleyerek, \u201cAnu, evine d\u00f6n\u201d diye ba\u011f\u0131r\u0131yordu.<\/p>\n\n\n\n<p class=\"has-text-align-justify\">Enlil duruma sevinmi\u015fti. Halk biraz da olsa onun g\u00f6z\u00fcne girmi\u015fti \u015fimdi. \u201cEvet,\u201d dedi, \u201cg\u00f6r\u00fcyorsun i\u015fte Anu, burada istenmiyorsun.\u201d Anu \u00f6fkeyle bo\u015flu\u011fa ba\u011f\u0131rarak gemisine do\u011fru y\u00fcr\u00fcd\u00fc. Enlil gururla halk\u0131na bak\u0131yordu.<\/p>\n\n\n\n<p class=\"has-text-align-justify\">Anu\u2019nun gemisi y\u00fckselirken Enlil arkalar\u0131ndaki adamlara d\u00f6nd\u00fc: \u201cBeni kand\u0131rd\u0131n\u0131z, art\u0131k hi\u00e7bir \u015fey istedi\u011finiz gibi olmayacak.\u201d<\/p>"
    },
    "thr:total": "0"
}