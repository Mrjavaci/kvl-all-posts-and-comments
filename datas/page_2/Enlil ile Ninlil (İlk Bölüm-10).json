{
    "author": {
        "name": "kvl",
        "uri": "https:\/\/kvlrap.wordpress.com"
    },
    "title": {
        "@type": "html",
        "$": "Enlil ile Ninlil (\u0130lk B\u00f6l\u00fcm-10)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2021\/03\/07\/enlil-ile-ninlil-ilk-bolum-10\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2021\/03\/07\/enlil-ile-ninlil-ilk-bolum-10\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2021\/03\/07\/enlil-ile-ninlil-ilk-bolum-10\/feed\/atom\/",
            "@thr:count": "0"
        }
    ],
    "id": "http:\/\/kvlrap.wordpress.com\/?p=4492",
    "updated": "2021-03-03T17:04:35Z",
    "published": "2021-03-07T14:00:39Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Enlil ile Ninlil (Roman)"
        }
    ],
    "summary": {
        "@type": "html",
        "$": "10 Glansin \/ M\u00d6 4000. Yy Enlil ile Ninlil aceleyle mutfaktan salona ge\u00e7tiler. G\u00f6rd\u00fckleri manzaraya m\u0131 yoksa ko\u015fup, o\u011fullar\u0131 Sin\u2019e mi bakmalar\u0131 gerekti\u011fi konusunda teredd\u00fct ettiler. Fakat tam o s\u0131rada Sin de g\u00fcr\u00fclt\u00fcye uyan\u0131p yanlar\u0131na gelmi\u015fti. Salonun ortas\u0131nda dev bir kul\u00fcbe b\u00fcy\u00fckl\u00fc\u011f\u00fcnde metal y\u0131\u011f\u0131n\u0131 duruyordu. Salon demekle sadece co\u011fraf\u00ee konumunu kastediyorum \u00e7\u00fcnk\u00fc etrafta ne salon &#8230; <a href=\"https:\/\/kvlrap.wordpress.com\/2021\/03\/07\/enlil-ile-ninlil-ilk-bolum-10\/\" class=\"more-link\">Okumaya devam et <span class=\"screen-reader-text\">Enlil ile Ninlil (\u0130lk&#160;B\u00f6l\u00fcm-10)<\/span><\/a>"
    },
    "content": {
        "@type": "html",
        "$": "<p class=\"has-text-align-center\"><strong><u>10<\/u><\/strong><\/p>\n\n\n\n<p class=\"has-text-align-right\">Glansin \/ M\u00d6 4000. Yy<\/p>\n\n\n\n<p class=\"has-text-align-justify\">Enlil ile Ninlil aceleyle mutfaktan salona ge\u00e7tiler. G\u00f6rd\u00fckleri manzaraya m\u0131 yoksa ko\u015fup, o\u011fullar\u0131 Sin\u2019e mi bakmalar\u0131 gerekti\u011fi konusunda teredd\u00fct ettiler. Fakat tam o s\u0131rada Sin de g\u00fcr\u00fclt\u00fcye uyan\u0131p yanlar\u0131na gelmi\u015fti. Salonun ortas\u0131nda dev bir kul\u00fcbe b\u00fcy\u00fckl\u00fc\u011f\u00fcnde metal y\u0131\u011f\u0131n\u0131 duruyordu. Salon demekle sadece co\u011fraf\u00ee konumunu kastediyorum \u00e7\u00fcnk\u00fc etrafta ne salon ne de bir duvar kalm\u0131\u015ft\u0131. \u00d6nce sadece bekledi evdekiler, fakat daha sonra cans\u0131z bir k\u00fctleden tepki beklemelerinin sa\u00e7ma oldu\u011funu d\u00fc\u015f\u00fcnerek yan\u0131na do\u011fru yakla\u015ft\u0131lar. Daha yak\u0131ndan izledikleri s\u0131rada metalden, farkl\u0131 renklerde \u0131\u015f\u0131klar yay\u0131lmaya ba\u015flad\u0131. K\u0131rm\u0131z\u0131, ye\u015fil, mavi, turuncu, sar\u0131. Enlil \u00e7ocu\u011fu geriye iteleyerek, Sin\u2019in zarar g\u00f6rme ihtimalini azaltt\u0131. Derken \u0131\u015f\u0131klar simetrik bi\u00e7imde birbirinden ayr\u0131lmaya ba\u015flad\u0131. Bu bir kap\u0131yd\u0131, demir y\u0131\u011f\u0131n\u0131n\u0131n kap\u0131s\u0131. \u0130\u00e7eriden pasl\u0131 bir merdiven a\u015fa\u011f\u0131ya sal\u0131nd\u0131. Enlil, Ninlil\u2019i de geriye iteleyerek t\u00fcm tehlikeyi kendi \u00fczerine ald\u0131\u011f\u0131n\u0131 san\u0131yordu.<\/p>\n\n\n\n<p class=\"has-text-align-justify\">Ninlil, \u201cBu bir gemi\u201d diye f\u0131s\u0131ldad\u0131. Anla\u015f\u0131ld\u0131\u011f\u0131 kadar\u0131yla bu bir gemiydi. Eski, y\u0131pranm\u0131\u015f bir gemiydi. Geminin i\u00e7erisinde can \u00e7eki\u015fiyor gibi \u0131\u015f\u0131klar yan\u0131p s\u00f6n\u00fcyordu. Derken a\u015fa\u011f\u0131ya do\u011fru inen ma\u011fara adam\u0131 k\u0131l\u0131kl\u0131 iki ki\u015fi belirdi merdivenlerde. Biri di\u011ferinin koluna girmi\u015fti ve topall\u0131yordu. Enlil, iyice tedirginle\u015fti. Fakat bunu belli etmemek i\u00e7in ayr\u0131ca \u00e7aba g\u00f6steriyordu.<\/p>\n\n\n\n<p class=\"has-text-align-justify\">Koluna girilen adam \u00e7ok \u00fczg\u00fcn g\u00f6r\u00fcn\u00fcyordu, \u201c\u00dczg\u00fcn\u00fcm\u201d dedi. Enlil\u2019i oray\u0131 temsil eden adam, oran\u0131n ba\u015fkan\u0131, y\u00f6neticisi, kral\u0131, tanr\u0131s\u0131 gibi bir \u015fey zannediyordu, \u00e7\u00fcnk\u00fc \u00f6nde duran oydu. \u201c\u00dczg\u00fcn\u00fcm efendim, san\u0131r\u0131m bar\u0131na\u011f\u0131n\u0131za hasar verdim. \u00c7ok \u00fczg\u00fcn\u00fcm\u201d diye tekrarlad\u0131. Enlil ne diyece\u011fini bilemiyordu, ama bu bir \u015fey demedi\u011fi anlam\u0131na da gelmiyordu. Sarho\u015flu\u011fun ve \u015fa\u015fk\u0131nl\u0131\u011f\u0131n etkisiyle \u201cDi\u015finde ye\u015fillik var\u201d deyiverdi. \u201c\u00dczg\u00fcn\u00fcm efendim, bunun i\u00e7in de \u00fczg\u00fcn\u00fcm\u201d diyerek adam diliyle, di\u015fini temizledi. Enlil birden kendini toparlayarak \u00f6ks\u00fcrd\u00fc ve\u2026 ama devam\u0131n\u0131 getiremedi.<\/p>\n\n\n\n<p class=\"has-text-align-justify\">Ninlil \u00f6ne \u00e7\u0131kt\u0131, \u201cSiz kimsiniz? Ne i\u015finiz var evimin salonunda?\u201d diye k\u00fckreyerek hesap sordu. \u201cHan\u0131mefendi,\u201d dedi adam, \u201csizden de \u00f6z\u00fcr dilerim. Biz halkla ili\u015fkiler uzman\u0131y\u0131z. Ayn\u0131 zamanda da rahibiz. Evinizin bah\u00e7esine ini\u015f yapacakt\u0131k ama bir aksilik oldu, o y\u00fczden buraya d\u00fc\u015ft\u00fck. O aksilik s\u0131ras\u0131nda da arkada\u015f\u0131m yaraland\u0131. \u00d6nce onunla ilgilenebilir miyiz rica etsem?\u201d Ninlil iki saniye bekledikten sonra bu iste\u011fi onaylad\u0131. Enlil\u2019e, adam\u0131 mutfaktaki sandalyeye oturtmas\u0131 i\u00e7in rica edecekti ama Enlil\u2019in h\u00e2l\u00e2 \u015fa\u015fk\u0131nl\u0131\u011f\u0131n\u0131 \u00fczerinden atamad\u0131\u011f\u0131n\u0131 g\u00f6r\u00fcnce vazge\u00e7erek, adam\u0131n di\u011fer koluna girmesini sa\u011flay\u0131p mutfa\u011fa y\u00f6neldiler.<\/p>\n\n\n\n<p class=\"has-text-align-justify\">\u00a0Adam\u0131n aya\u011f\u0131ndan oluk oluk kan ak\u0131yordu. Enlil, \u201cBu adama n\u2019oldu b\u00f6yle\u201d dedi endi\u015feyle. \u201cBald\u0131r\u0131na demir gibi bir \u015fey girdi galiba\u201d dedi adam. \u201cNe demiri?\u201d dedi Enlil. \u201cGemimizde \u00e7ok fazla gereksiz par\u00e7a var, gemi sars\u0131l\u0131nca Naram da d\u00fc\u015ft\u00fc. O arada baca\u011f\u0131na o par\u00e7alardan biri girmi\u015f olmal\u0131. Ben gemiyi indirmekle me\u015fguld\u00fcm\u201d dedi adam. \u201cD\u00fc\u015f\u00fcrmekle\u201d diye d\u00fczeltti Enlil. \u201c\u00c7ok \u00fczg\u00fcn\u00fcm efendim, \u00e7ok \u00fczg\u00fcn\u00fcm\u201d dedi adam, sanki geldikleri yerde sihirli bir c\u00fcmleydi bu.<\/p>\n\n\n\n<p class=\"has-text-align-justify\">Ninlil bu arada adam\u0131n baca\u011f\u0131n\u0131 hareket ettirmemesi i\u00e7in \u00e7abal\u0131yordu. Bir le\u011fene su doldurup adam\u0131n yaras\u0131n\u0131 temizledi. Adam k\u0131s\u0131k sesle inlemeye ba\u015flad\u0131. Bald\u0131r\u0131 delinmi\u015fti ama hi\u00e7 demir ya da cam par\u00e7as\u0131 yoktu.<\/p>\n\n\n\n<p class=\"has-text-align-justify\">\u201cNereden geliyorsunuz?\u201d diye sordu Ninlil i\u015finin aras\u0131nda. \u201cBiz D\u00fcnya gezegeninden geliyoruz\u201d dedi yaral\u0131 adam. \u201cEvet\u201d diye do\u011frulad\u0131 \u00f6b\u00fcr\u00fc. \u201cD\u00fcnya m\u0131? Oray\u0131 duymu\u015ftum,\u201d diye at\u0131ld\u0131 Enlil, \u201cnereden duymu\u015ftum ya?\u201d deyip kafas\u0131n\u0131 ka\u015f\u0131d\u0131. \u201cD\u00fcnya, trelokrasinin ortaya \u00e7\u0131kt\u0131\u011f\u0131 yerdir,\u201d dedi Ninlil, \u201cniye geldiniz peki buraya? Bak\u0131n, buras\u0131 kimsenin hakk\u0131n\u0131n olmad\u0131\u011f\u0131 bir gezegen. Kim size buraya inme hakk\u0131n\u0131 verdi ki? Dua edin, herkes grevde\u201d diye de devam etti. \u201cKime?\u201d dedi adam. \u201cNe kime?\u201d dedi Ninlil, adam\u0131n aya\u011f\u0131na turnike ba\u011flarken. Ninlil\u2019in tedavi etti\u011fi adam ac\u0131dan bir \u00e7\u0131\u011fl\u0131k att\u0131. \u201cKime dua edelim?\u201d dedi di\u011fer adam.<\/p>\n\n\n\n<p class=\"has-text-align-justify\">Enlil ile Ninlil hi\u00e7bir \u015fey s\u00f6ylemedi, kafalar\u0131ndaki soru i\u015faretiyle adama bakt\u0131lar. \u201cBiz buraya tam olarak bunun i\u00e7in geldik\u201d diye soru i\u015faretlerini gidermeye \u00e7al\u0131\u015ft\u0131 adam ve devam etti: \u201cSizin tanr\u0131 ve sizin de tanr\u0131\u00e7a oldu\u011funuzu biliyoruz. Biz geli\u015fmekte olan bir toplumuz. Ama ne yaz\u0131k ki halk\u0131m\u0131zda s\u0131k\u0131nt\u0131lar \u00e7\u0131kabiliyor, ahlak\u00ee ya da ba\u015fka y\u00f6nlerden. Bir laf vard\u0131r, korkunun temeli ahlak\u0131n temelidir, diye, bilir misiniz bilmem. Ama biz buna inan\u0131yoruz ve maalesef bizim korktu\u011fumuz biri yok. Halbuki bizi birle\u015ftiren, bizi korkutan, \u00fcmitlerimizi yitirmememizi sa\u011flayan bir tanr\u0131m\u0131z ve tanr\u0131\u00e7am\u0131z olsa fena m\u0131 olurdu? Daha \u00e7abuk ve daha olumlu y\u00f6nde geli\u015febilirdik. Bizim de mitolojik \u00f6\u011felerimiz olsa, b\u00f6yle cinsel konulara daha az kafa yorarak bilime \u00e7ok b\u00fcy\u00fck katk\u0131lar sa\u011flayabilirdik. L\u00fctfen, acele etmeyin karar vermekte. \u0130sterseniz bir gelip uygarl\u0131\u011f\u0131m\u0131z\u0131 da gezebilirsiniz. \u00c7ok fazla insan bulunmaz, g\u00fcnl\u00fck i\u015flerle u\u011fra\u015f\u0131rlar. \u015eirin bir yerdir.\u201d<\/p>\n\n\n\n<p class=\"has-text-align-justify\">Ninlil, Sin\u2019e bakt\u0131 ama \u00e7ocuk konu\u015fulanlarla hi\u00e7 ilgilenmiyordu.<\/p>\n\n\n\n<p class=\"has-text-align-justify\">\u201cBu gemiyle mi gidece\u011fiz?\u201d diye sordu Enlil. \u201cSahi, nas\u0131l bu kadar k\u00f6t\u00fc bir gemi yapabildiniz?\u201d diye g\u00fcld\u00fc Ninlil, adam\u0131n turnikesini tekrar sar\u0131yordu. Adam biraz bozulmu\u015ftu, ama sonra geminin ger\u00e7ekten de berbat oldu\u011fu geldi akl\u0131na. Aptallar fazla b\u00fct\u00e7e ay\u0131rmam\u0131\u015flard\u0131 buna, o kadar da s\u00f6ylemi\u015fti. \u015eimdi ba\u015fka gezegenlere rezil oluyorlard\u0131.<\/p>\n\n\n\n<p class=\"has-text-align-justify\">\u201cElimizdeki her \u015feyi birle\u015ftirdik. Biraz da di\u011fer gezegenlerden yard\u0131m ald\u0131k. \u00c7ok b\u00fcy\u00fck hayat\u00ee tehlikeler atlatt\u0131k. Ama buralardan da ba\u015fka gemiler bulabiliriz \u00f6yle de\u011fil mi?\u201d dedi adamca\u011f\u0131z.<\/p>\n\n\n\n<p class=\"has-text-align-justify\">Enlil derin d\u00fc\u015f\u00fcncelere dalm\u0131\u015ft\u0131, \u201cEKY!\u201d diye ba\u011f\u0131rd\u0131 birden. \u201cO nedir?\u201d dedi adam. \u201cEn K\u00f6t\u00fcler Yar\u0131\u015fmas\u0131\u201d diye a\u00e7\u0131klad\u0131. \u201cAnlad\u0131m. Peki o nedir?\u201d diye tekrar sordu adam. \u201cD\u00fcnya ismini orada duymu\u015ftum. \u015eimdi hat\u0131rlad\u0131m. En K\u00f6t\u00fc Esprilere Sahip Gezegen olarak Mizah Yoksunlu\u011fu \u00f6d\u00fcl\u00fcn\u00fc alm\u0131\u015ft\u0131.\u201d<\/p>\n\n\n\n<p class=\"has-text-align-justify\">\u201cEminim buradan daha fazla mizah y\u00fckl\u00fcd\u00fcr,\u201d dedi Ninlil ve, \u201cson bir \u015fey daha soraca\u011f\u0131m\u201d diye ekledi: \u201cuygarl\u0131\u011f\u0131n\u0131z\u0131n ad\u0131 nedir?\u201d<\/p>\n\n\n\n<p class=\"has-text-align-justify\">Adam belki duymu\u015flard\u0131r diye g\u00f6\u011fs\u00fcn\u00fc \u015fi\u015firerek Ninlil\u2019e d\u00f6nd\u00fc: \u201cS\u00fcmerler.\u201d<\/p>\n\n\n\n<p class=\"has-text-align-justify\">\u0130syan\u0131n sesleri iyice \u00e7o\u011fal\u0131yordu ama kimse salonuna koca bir teneke y\u0131\u011f\u0131n\u0131 girmi\u015f bu evi umursam\u0131yordu. \u00dclkeye \u0131\u015f\u0131k h\u0131z\u0131yla gelen bu kaostan, rejim yanl\u0131lar\u0131 hari\u00e7 herkes ho\u015flanm\u0131\u015ft\u0131. Kimse vazge\u00e7meyi d\u00fc\u015f\u00fcnm\u00fcyordu, bu rejim de h\u00fck\u00fcmet de, olmayan p\u0131l\u0131n\u0131 p\u0131rt\u0131n\u0131 toplay\u0131p def olup gidecekti.<\/p>"
    },
    "thr:total": "0",
    "comments": {
        "commentCount": null,
        "comments": []
    }
}