{
    "author": {
        "name": "kvl",
        "uri": "http:\/\/kvlrap.wordpress.com"
    },
    "title": {
        "@type": "html",
        "$": "Halil Pa\u015fa"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2020\/08\/18\/halil-pasa\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2020\/08\/18\/halil-pasa\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2020\/08\/18\/halil-pasa\/feed\/atom\/",
            "@thr:count": "0"
        }
    ],
    "id": "https:\/\/kvlrap.wordpress.com\/?p=2576",
    "updated": "2020-05-25T13:51:25Z",
    "published": "2020-08-18T09:00:00Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Dendik\u00e7e T\u00fcrk Diliyle"
        }
    ],
    "summary": {
        "@type": "html",
        "$": "Kut kahraman\u0131 Halil Pa\u015fa zaferden sonra T\u00fcrkiye\u2019den s\u0131n\u0131rd\u0131\u015f\u0131 edilmi\u015f ve memlekete giri\u015fi yasaklanm\u0131\u015ft\u0131 Halil&#160;Pa\u015fa\u2019n\u0131n kumandas\u0131ndaki 6. Ordu\u2019nun 1916 Nisan\u2019\u0131nda Kut\u00fcl\u00e2mare\u2019de \u0130ngilizler\u2019e kar\u015f\u0131 kazand\u0131\u011f\u0131 zaferin y\u00fcz\u00fcnc\u00fc y\u0131ld\u00f6n\u00fcm\u00fc T\u00fcrkiye\u2019de ilk defa d\u00fcn geni\u015f \u015fekilde t\u00f6renlerle kutland\u0131. Kut zaferi m\u00fcnasebeti ile toplant\u0131lar yap\u0131ld\u0131, sergiler a\u00e7\u0131ld\u0131, konferanslar verildi. B\u00fct\u00fcn bu etkinliklerde Halil Pa\u015fa\u2019n\u0131n nas\u0131l \u00f6nemli bir asker oldu\u011fu ve &#8230; <a href=\"https:\/\/kvlrap.wordpress.com\/2020\/08\/18\/halil-pasa\/\" class=\"more-link\">Okumaya devam et <span class=\"screen-reader-text\">Halil Pa\u015fa<\/span><\/a>"
    },
    "content": {
        "@type": "html",
        "$": "<h2 class=\"title\" style=\"text-align:justify;\">Kut kahraman\u0131 Halil Pa\u015fa zaferden sonra T\u00fcrkiye\u2019den s\u0131n\u0131rd\u0131\u015f\u0131 edilmi\u015f ve memlekete giri\u015fi yasaklanm\u0131\u015ft\u0131<\/h2>\n<p style=\"text-align:justify;\">Halil&nbsp;Pa\u015fa\u2019n\u0131n kumandas\u0131ndaki 6. Ordu\u2019nun 1916 Nisan\u2019\u0131nda Kut\u00fcl\u00e2mare\u2019de \u0130ngilizler\u2019e kar\u015f\u0131 kazand\u0131\u011f\u0131 zaferin y\u00fcz\u00fcnc\u00fc y\u0131ld\u00f6n\u00fcm\u00fc T\u00fcrkiye\u2019de ilk defa d\u00fcn geni\u015f \u015fekilde t\u00f6renlerle kutland\u0131.<\/p>\n<p style=\"text-align:justify;\">Kut zaferi m\u00fcnasebeti ile toplant\u0131lar yap\u0131ld\u0131, sergiler a\u00e7\u0131ld\u0131, konferanslar verildi. B\u00fct\u00fcn bu etkinliklerde Halil Pa\u015fa\u2019n\u0131n nas\u0131l \u00f6nemli bir asker oldu\u011fu ve kahramanl\u0131klar\u0131 vurgulan\u0131yordu ama Pa\u015fa ile ilgili \u00f6nemli bir husus hi\u00e7 dile getirilmedi: Halil Pa\u015fa\u2019n\u0131n T\u00fcrkiye\u2019ye giri\u015fi 1921 Mart\u2019\u0131nda \u00e7\u0131kart\u0131lan bir bakanlar kurulu karar\u0131 ile yasaklanm\u0131\u015f, yasa\u011fa ra\u011fmen memlekete gelen Pa\u015fa 1921 Nisan\u2019\u0131nda s\u0131n\u0131rd\u0131\u015f\u0131 edilmi\u015f ve T\u00fcrkiye\u2019ye bu karar\u0131n 1922\u2019de bir ba\u015fka kararname ile iptal edilmesi \u00fczerine d\u00f6nebilmi\u015fti.<\/p>\n<p style=\"text-align:justify;\">Z\u0130NDANDAN ANKARA\u2019YA KA\u00c7TI<\/p>\n<p style=\"text-align:justify;\">Senelerden bu yana \u201cKut Kahraman\u0131\u201d olarak bilinen Halil Pa\u015fa\u2019n\u0131n T\u00fcrkiye\u2019den \u00e7\u0131kart\u0131lmas\u0131n\u0131n ve giri\u015finin de yasaklanmas\u0131n\u0131n sebebi ne idi bilir misiniz?<\/p>\n<p style=\"text-align:justify;\">Kurtulu\u015f Sava\u015f\u0131 s\u0131ras\u0131ndaki siyas\u00ee faaliyetleri, daha do\u011frusu \u0130stikl\u00e2l Harbi senelerinde \u0130ttihad ve Terakki\u2019yi tekrar canland\u0131rabilmek i\u00e7in giri\u015fti\u011fi \u00e7abalar&#8230;<\/p>\n<p style=\"text-align:justify;\">D\u00fcnya Sava\u015f\u0131 senelerinde Osmanl\u0131 \u0130mparatorlu\u011fu\u2019nun Harbiye N\u00e2z\u0131r\u0131 ve Ba\u015fkumandan Vekili Enver Pa\u015fa\u2019n\u0131n bir ya\u015f k\u00fc\u00e7\u00fck amcas\u0131 olan Halil Pa\u015fa, Irak\u2019taki ba\u015far\u0131lar\u0131n\u0131n ard\u0131ndan Kafkasya\u2019ya, Kafkas \u0130sl\u00e2m Ordusu\u2019na gitmi\u015f ve yarbayl\u0131ktan pa\u015fal\u0131\u011fa y\u00fckseltilen di\u011fer ye\u011feni Nuri ile beraber 15 Eyl\u00fcl 1918\u2019de Bak\u00fc\u2019y\u00fc alm\u0131\u015f, sava\u015ftan sonra \u0130stanbul\u2019a d\u00f6n\u00fc\u015f\u00fcnde \u0130ngilizler taraf\u0131ndan tutuklanm\u0131\u015f ve Malta\u2019ya g\u00f6nderilmek \u00fczere Bekira\u011fa B\u00f6l\u00fc\u011f\u00fc\u2019ne kapat\u0131lm\u0131\u015ft\u0131.<\/p>\n<p style=\"text-align:justify;\">Halil Pa\u015fa, \u0130ttihad\u00e7\u0131lardan K\u00fc\u00e7\u00fck Tal\u00e2t Bey ile beraber 7 A\u011fustos 1919\u2019u 8 A\u011fustos\u2019a ba\u011flayan gece Bekira\u011fa\u2019dan ka\u00e7\u0131p Bulgurlu \u00fczerinden Anadolu\u2019ya ge\u00e7ti, Sivas\u2019ta Mustafa Kemal Pa\u015fa ile bulu\u015ftu ve Rusya\u2019da o g\u00fcnlerde resm\u00ee temsilcisi bulunmayan Ankara\u2019n\u0131n \u201cgayr\u0131resm\u00ee temsilcisi\u201d olarak Moskova\u2019ya gitti.<\/p>\n<p style=\"text-align:justify;\">RUS ALTINLARINI GET\u0130RD\u0130<\/p>\n<p style=\"text-align:justify;\">Moskova\u2019ya 1920 Haziran\u2019\u0131nda vard\u0131, kom\u00fcnist liderlerle g\u00f6r\u00fc\u015ft\u00fc, kendi ifadesine g\u00f6re Anadolu\u2019ya o g\u00fcnlerde yap\u0131lan sil\u00e2h ve cephane sevkiyat\u0131n\u0131 d\u00fczenledi. Yine kendi ifadesi ile sekiz tonluk alt\u0131n k\u00fcl\u00e7eleri Karak\u00f6se\u2019de \u015eark Cephesi Kumandan\u0131 K\u00e2z\u0131m Karabekir\u2019in kurmay ba\u015fkan\u0131 ve Enver\u2019in de eni\u015ftesi olan K\u00e2z\u0131m Bey\u2019e teslim etti, bir ara T\u00fcrkistan\u2019a gitti, sonra tekrar Moskova\u2019ya d\u00f6nd\u00fc.<\/p>\n<p style=\"text-align:justify;\">O g\u00fcnlerde Rusya ile Almanya aras\u0131nda seyahatler yapan Enver Pa\u015fa, amcas\u0131 Halil Pa\u015fa\u2019y\u0131 \u0130ttihad ve Terakki\u2019nin Anadolu\u2019ya yeniden h\u00e2kim olmas\u0131n\u0131 sa\u011flamas\u0131 i\u00e7in \u201cAnadolu M\u00fcfetti\u015fi\u201d ve \u201c\u00f6nc\u00fc\u201d olarak Trabzon\u2019a g\u00f6nderdi.<\/p>\n<p style=\"text-align:justify;\">\u0130ttihad\u00e7\u0131lar\u2019\u0131n faaliyetlerini yak\u0131ndan takip eden Ankara\u2019n\u0131n bu geli\u015fmelere izin vermesi m\u00fcmk\u00fcn de\u011fildi. H\u00fck\u00fcmet, 1921\u2019in 12 Mart\u2019\u0131nda Enver ve Halil Pa\u015falar ile yak\u0131nlar\u0131n\u0131n Anadolu\u2019nun herhangi bir yerine gelmeleri halinde derhal s\u0131n\u0131rd\u0131\u015f\u0131 edilmelerini emreden bir kararname yay\u0131nlad\u0131. Kararnamenin alt\u0131nda h\u00fck\u00fcmet \u00fcyeleri ile Meclis Reisi Mustafa Kemal\u2019in imzalar\u0131 vard\u0131!<\/p>\n<p style=\"text-align:justify;\">KAFKASYA\u2019DAN TRABZON\u2019A GE\u00c7T\u0130<\/p>\n<p style=\"text-align:justify;\">Ama, Halil Pa\u015fa bu kararnameyi ve Ankara\u2019n\u0131n s\u0131n\u0131rlardaki birliklere ayn\u0131 konuda g\u00f6nderdi\u011fi emirleri ciddiye almad\u0131, 1921 Nisan\u2019\u0131n\u0131n ilk haftas\u0131nda \u015fimdi Rusya\u2019n\u0131n Krasnodar idar\u00ee b\u00f6l\u00fcm\u00fcne ba\u011fl\u0131 olan sahil kasabas\u0131 Tuapse\u2019ye, oradan da Batum\u2019a gitti. May\u0131s ba\u015f\u0131nda Trabzon\u2019a ge\u00e7ti ve iki bu\u00e7uk ay kald\u0131!<\/p>\n<div class=\"widget widget-article-img type1 \" style=\"text-align:justify;\">\n<figure>\n<div class=\"img\">\n<div class=\"zoom-in-out\"><\/div>\n<p><div style=\"width: 592px\" class=\"wp-caption aligncenter\"><img class=\" aligncenter\" src=\"https:\/\/im.haberturk.com\/2016\/05\/01\/ver1462081989\/1233122_2e939ebd0f6f9a5e2edd8ac7e092924d.jpg\" alt=\"\" width=\"582\" height=\"430\"><p class=\"wp-caption-text\">Halil Pa\u015fa\u2019n\u0131n Kut\u00fcl\u00e2mare\u2019de esir ald\u0131\u011f\u0131 ve aralar\u0131nda generallerin de bulundu\u011fu \u0130ngiliz subaylardan baz\u0131lar\u0131.<\/p><\/div><\/p>\n<\/div>\n<\/figure>\n<\/div>\n<p style=\"text-align:justify;\">AFGAN EL\u00c7\u0130L\u0130\u011e\u0130 PASAPORT VERD\u0130<br \/>\nAncak, Enver Pa\u015fa ile temas\u0131n\u0131 yak\u0131ndan takip eden ve Mill\u00ee M\u00fccadele\u2019ye m\u00fcdahalede bulunacaklar\u0131 endi\u015fesi i\u00e7erisinde olan Ankara\u2019n\u0131n bask\u0131lar\u0131na kar\u015f\u0131 koyamad\u0131. Irak Cephesi\u2019nde emrinde olan ama art\u0131k Ankara\u2019ya ba\u011fl\u0131 olan baz\u0131 subaylar\u0131n da bask\u0131lar\u0131 \u00fczerine Haziran ortalar\u0131nda Trabzon\u2019u terkedip tekrar Tuapse\u2019ye d\u00f6nd\u00fc, oradan Batum\u2019a ve Moskova\u2019ya gitti. Sovyetler, 1922 Haziran\u2019\u0131nda b\u00fct\u00fcn \u0130ttihad\u00e7\u0131lar\u2019\u0131n Sovyet topraklar\u0131n\u0131 derhal terketmelerini isteyince Halil Pa\u015fa bu defa Moskova\u2019daki Afganistan B\u00fcy\u00fckel\u00e7ili\u011fi\u2019nden ald\u0131\u011f\u0131 bir Afgan pasaportu ile Almanya\u2019ya gitti&#8230;<\/p>\n<p style=\"text-align:justify;\">Ama, Almanya\u2019da da fazla kalmad\u0131; Macaristan\u2019a, oradan da Avusturya\u2019ya ge\u00e7ti. 1922 A\u011fustos\u2019unda B\u00fcy\u00fck Taarruz\u2019un zaferle bitti\u011fi g\u00fcnlerde Viyana\u2019da b\u00f6breklerinden ameliyat oldu, nekahet g\u00fcnlerinin ard\u0131ndan o s\u0131rada Ankara H\u00fck\u00fcmeti\u2019nin temsilcisi olarak \u0130stanbul\u2019da bulunan Refet Pa\u015fa\u2019ya bir mektup g\u00f6nderdi ve memlekete d\u00f6nmesinde mahzur olup olmad\u0131\u011f\u0131n\u0131 sordu. Ankara H\u00fck\u00fcmeti, 1 A\u011fustos 1922\u2019de Halil Pa\u015fa ile \u0130ttihad ve Terakki\u2019nin \u00f6nde gelenlerinden Dr. N\u00e2z\u0131m ve K\u00fc\u00e7\u00fck Tal\u00e2t Beyler hakk\u0131nda daha \u00f6nce vermi\u015f oldu\u011fu memlekete giri\u015f yasa\u011f\u0131n\u0131 iptal eden bir ba\u015fka kararname \u00e7\u0131kartm\u0131\u015ft\u0131. Refet Pa\u015fa, Viyana\u2019da bulunan Halil Pa\u015fa\u2019ya bu kararnameye dayanarak T\u00fcrkiye\u2019ye gelebilece\u011fini bildirince Halil Pa\u015fa senelerdir uzak kald\u0131\u011f\u0131 \u0130stanbul\u2019a, evine d\u00f6nd\u00fc&#8230;<\/p>\n<p style=\"text-align:justify;\">Pa\u015fa daha sonra Ankara\u2019ya gidip Mustafa Kemal\u2019i ziyaret edecek, bir vazife almas\u0131n\u0131n m\u0131 yoksa \u201cserbest hayat\u0131\u201d m\u0131 tercih etmesinin uygun olaca\u011f\u0131n\u0131 soracak ve \u201cserbest kalmas\u0131n\u0131n\u201d daha uygun oldu\u011fu, yani siyasetle ve devlet i\u015fleri ile art\u0131k u\u011fra\u015fmamas\u0131 gerekti\u011fi cevab\u0131n\u0131 al\u0131nca k\u00f6\u015fesine \u00e7ekilecekti.<\/p>\n<p style=\"text-align:justify;\">Daha sonra \u201cKut\u201d soyad\u0131n\u0131 alan Halil Pa\u015fa, 1957\u2019de \u0130stanbul\u2019da, g\u0131rtlak kanserinden vefat etti. Hayat\u0131 boyunca en yak\u0131n dostu olarak bildi\u011fi rak\u0131dan hastal\u0131\u011f\u0131n\u0131n en a\u011f\u0131r g\u00fcnlerinde bile vazge\u00e7medi, rak\u0131y\u0131 burnundan midesine uzanan sonda vas\u0131tas\u0131 ile ald\u0131, hatt\u00e2 mezar\u0131na da rak\u0131 d\u00f6k\u00fclmesini vasiyet etti!<\/p>\n<p style=\"text-align:justify;\">\u0130\u015fte, Birinci D\u00fcnya Sava\u015f\u0131\u2019n\u0131n en \u00f6nemli kahramanlar\u0131ndan biri olan Halil Pa\u015fa\u2019n\u0131n, Cumhuriyet d\u00f6nemindeki h\u00fcz\u00fcnl\u00fc hayat\u0131ndan birka\u00e7 enstantane&#8230;<\/p>\n<div class=\"widget widget-article-img type1 \" style=\"text-align:justify;\">\n<figure>\n<div class=\"img\">\n<div class=\"zoom-in-out\"><\/div>\n<p><div style=\"width: 532px\" class=\"wp-caption aligncenter\"><img class=\" aligncenter\" src=\"https:\/\/im.haberturk.com\/2016\/05\/01\/ver1462081989\/1233122_be88585f56bbd0fd41ac8d5364ec3626.jpg\" alt=\"\" width=\"522\" height=\"362\"><p class=\"wp-caption-text\">Ankara H\u00fck\u00fcmeti\u2019nin, Halil ve Enver Pa\u015falar ile arkada\u015flar\u0131n\u0131n T\u00fcrkiye\u2019ye girmelerini yasaklayan 12 Mart 1921 tarihli karar\u0131. Kararnamenin alt\u0131nda h\u00fck\u00fcmet \u00fcyelerinin ve Mustafa Kemal Pa\u015fa\u2019n\u0131n imzas\u0131 var (Ba\u015fbakanl\u0131k Cumhuriyet Ar\u015fivi, Say\u0131: 731, Fon: 30..18.1.1 Kutu: 2, Dosya: 28, S\u0131ra: 18)<\/p><\/div><\/p>\n<\/div>\n<\/figure>\n<\/div>\n<p style=\"text-align:justify;\">HAL\u0130L PA\u015eA, MACERALI HAYATINI \u00d6ZETL\u0130YOR: &#8216;HAYAL UFKUMUZ SINIRSIZDI. \u015e\u0130MD\u0130 BU HATIRALAR YI\u011eINININ T\u00dcRBEDARI G\u0130B\u0130Y\u0130M&#8217;<\/p>\n<p style=\"text-align:justify;\">Halil&nbsp;Pa\u015fa, hat\u0131ralar\u0131n\u0131 hayat\u0131n\u0131n son senelerinde Necdet \u00d6zgelen ad\u0131nda, o s\u0131rada T\u0131bbiye talebesi olan bir gence dikte ettirmi\u015fti.<\/p>\n<p style=\"text-align:justify;\">Mustafa Kemal, \u0130smet ve Enver Pa\u015falar hakk\u0131ndaki en \u00f6nemli biyografilerin sahibi olan ve gen\u00e7lik senelerinde \u00f6\u011frenci olarak Moskova\u2019da bulunan \u015eevket S\u00fcreyya Aydemir, Halil Pa\u015fa ile Moskova g\u00fcnlerinden tan\u0131\u015f\u0131yordu. Pa\u015fa ile 1950\u2019lerin ba\u015f\u0131nda tekrar biraraya geldi, hat\u0131ralar\u0131 beraberce elden ge\u00e7irdiler ve \u015eevket S\u00fcreyya Bey, Pa\u015fa\u2019n\u0131n anlatt\u0131klar\u0131ndan yapt\u0131\u011f\u0131 bir \u201cse\u00e7kiyi\u201d, Ak\u015fam Gazetesi\u2019nde 1967\u2019de, yani Halil Pa\u015fa\u2019n\u0131n vefat\u0131ndan on sene sonra, 81 g\u00fcnl\u00fck bir dizi h\u00e2linde yay\u0131nlad\u0131.<\/p>\n<p style=\"text-align:justify;\">Halil Pa\u015fa, hat\u0131ralar\u0131n\u0131n sonunda gen\u00e7lik y\u0131llar\u0131ndaki hayalleri ile ihtiraslar\u0131n\u0131 samimi ve \u00e7arp\u0131c\u0131 \u015fekilde \u00f6zetliyordu:<\/p>\n<p style=\"text-align:justify;\">\u201c&#8230;\u015eimdi art\u0131k hem h\u00fcr bir vatanda\u015f serbest vatanda\u015f, hem de b\u00fct\u00fcn bu hat\u0131ralar\u0131 ya\u015fayan bir eski askerim. O hat\u0131ralar ki, mektepten, Abd\u00fclhamid mahkemelerinden ba\u015flar. Makedonya\u2019ya, Tunus\u2019a, Trablusgarb\u2019a, \u0130ran\u2019a, Kafkasya\u2019ya, Irak\u2019a, Da\u011f\u0131stan\u2019a, T\u00fcrkistan\u2019a, G\u00fcrcistan\u2019a, Rusya\u2019ya, Moskova\u2019ya, Avrupa\u2019ya kadar uzan\u0131r. Bazen bakar\u0131m, bunlar bir hayata s\u0131\u011fmayacak \u015feyler gibi g\u00f6r\u00fcn\u00fcr. Ama s\u0131\u011fd\u0131 i\u015fte. Ve ben bunlar\u0131n hepsini ya\u015fad\u0131m. Daima hareketli, daima m\u00fccadeleci olarak. Hi\u00e7bir zaman yenilgi kabul etmedik. \u00dcmit, heyecan, karar g\u00fcc\u00fc, ihtiras ve hayal ufkumuzun geni\u015fli\u011fi s\u0131n\u0131rs\u0131zd\u0131. Hayat\u0131m\u0131n bu ak\u0131\u015f\u0131ndan memnunum.<\/p>\n<p style=\"text-align:justify;\">Ger\u00e7i \u015fimdi bu m\u00fccadele arkada\u015flar\u0131m\u0131z\u0131n saflar\u0131 gittik\u00e7e seyrekle\u015fiyor. Ye\u011fenim Enver Pa\u015fa, \u015eark\u00ee Buhara\u2019da belki haz\u0131rl\u0131ks\u0131z ama temiz bir gaye u\u011frunda can verdi. Sonra, hemen b\u00fct\u00fcn \u0130ttihad\u00e7\u0131 arkada\u015flar\u0131m hemen k\u00e2milen \u00f6ld\u00fcler. Ordu arkada\u015flar\u0131m olan pa\u015falar, subaylar, Cemal Pa\u015falar, Karabekirler ve di\u011ferleri ve hele \u015fu bizim y\u0131llar y\u0131l\u0131 \u2018Bizim Mustafa Kemal\u2019 olarak tan\u0131d\u0131\u011f\u0131m\u0131z Atat\u00fcrk, o da Hakk\u2019\u0131n rahmetine intikal etti.<\/p>\n<p style=\"text-align:justify;\">Ben \u015fimdi b\u00fct\u00fcn bu hat\u0131ralar y\u0131\u011f\u0131n\u0131 aras\u0131nda \u00e2det\u00e2 bir t\u00fcrbedar gibiyim. Ve geriye bakt\u0131\u011f\u0131m zaman g\u00f6r\u00fcyorum ki, yaln\u0131z dalgal\u0131, hareketli bir \u015fahs\u00ee hayat\u0131n de\u011fil; dalgal\u0131, hareketli, ihtirasl\u0131 ve hay\u00e2l ufuklar\u0131na s\u0131n\u0131r tan\u0131mayan bir de\u011ferli ve \u00fcst\u00fcn neslin de son temsilcisi gibiyim\u201d.<\/p>\n<div class=\"widget widget-article-img type1 \" style=\"text-align:justify;\">\n<figure>\n<div class=\"img\">\n<div class=\"zoom-in-out\"><\/div>\n<p><div style=\"width: 547px\" class=\"wp-caption aligncenter\"><img class=\" aligncenter\" src=\"https:\/\/im.haberturk.com\/2016\/05\/01\/ver1462081989\/1233122_09d7d30459c44c735f3d09d8b77cdfff.jpg\" alt=\"\" width=\"537\" height=\"380\"><p class=\"wp-caption-text\">Halil Pa\u015fa\u2019n\u0131n 1967\u2019de \u015eevket S\u00fcreyya Aydemir taraf\u0131ndan yay\u0131nlanan hat\u0131ralar\u0131ndan.<\/p><\/div><\/p>\n<\/div>\n<\/figure>\n<\/div>\n<p style=\"text-align:right;\"><em><a href=\"https:\/\/www.haberturk.com\/yazarlar\/murat-bardakci\/1940865-kut-kahramani-halil-pasanin-degil-turkiyeye-girmesi-turk-elciliginde-yemek-yemesi-bile-yasakti\">Murat Bardak\u00e7\u0131<\/a><\/em><\/p>\n<h2><\/h2>\n<h2 style=\"text-align:justify;\">Kut Kahraman\u0131 Halil Pa\u015fa\u2019n\u0131n de\u011fil T\u00fcrkiye\u2019ye girmesi, T\u00fcrk el\u00e7ili\u011finde yemek yemesi bile yasakt\u0131<\/h2>\n<p style=\"text-align:justify;\">Yar\u0131m as\u0131rdan fazla zamand\u0131r unutulmu\u015f olan ve \u015fimdi TV dizisi yap\u0131lan Kut\u00fcl\u00e2mare Zaferi\u2019nin kahraman\u0131 Halil Pa\u015fa hakk\u0131nda Cumhurba\u015fkanl\u0131\u011f\u0131 Ar\u015fivi\u2019nde bulunan ve \u015fimdiye kadar yay\u0131nlanmam\u0131\u015f iki belge: Ba\u015fkumandan Mustafa Kemal Pa\u015fa, Ankara\u2019n\u0131n Tiflis\u2019teki temsilcisi Ahmed Muhtar Bey\u2019in Halil Pa\u015fa ile arkada\u015flar\u0131na ziyafet verdi\u011fi iddialar\u0131 \u00fczerine Tiflis\u2019e sert bir ihtarname g\u00f6nderiyor, Ahmed Muhtar Bey de \u201cBu s\u00f6ylenti \u00e2d\u00ee ve i\u011fren\u00e7 bir yaland\u0131r\u201d cevab\u0131n\u0131 veriyor.<\/p>\n<p style=\"text-align:justify;\">ENVER Pa\u015fa\u2019n\u0131n bir ya\u015f k\u00fc\u00e7\u00fck amcas\u0131&nbsp;Halil&nbsp;Pa\u015fa\u2019n\u0131n 1916 Nisan\u2019\u0131nda kazand\u0131\u011f\u0131 ve koskoca \u0130ngiliz ordusunu esir etti\u011fi Kut\u00fcl\u00e2mare Zaferi televizyon dizisi h\u00e2line getirildi ve b\u00f6ylelikle hem \u00e7ekimler, hem de \u00e7ekim tekni\u011fi bak\u0131m\u0131ndan ortaya g\u00fczel bir i\u015f konmu\u015f oldu&#8230;<\/p>\n<p style=\"text-align:justify;\">Yetmi\u015f k\u00fcsur senedir unutulan Kut\u00fcl\u00e2mare Kahraman\u0131&nbsp;Halil&nbsp;Pa\u015fa&nbsp;\u015fimdilerde yeniden hat\u0131rlan\u0131yor, zaferini konu alan toplant\u0131lar yap\u0131l\u0131yor, sergiler a\u00e7\u0131l\u0131yor, konferanslar veriliyor ve Pa\u015fa\u2019n\u0131n kabrini ziyaretler de haber oluyor.<\/p>\n<p style=\"text-align:justify;\">Halil Pa\u015fa iyi bir asker ve g\u00f6r\u00fc\u015fleri ile kanaatlerinden uzun seneler taviz vermemi\u015f koyu bir \u0130ttihad\u00e7\u0131 idi. Daha \u00f6nce de yazm\u0131\u015ft\u0131m: Kut kahraman\u0131, Kurtulu\u015f Sava\u015f\u0131 s\u0131ras\u0131ndaki siyas\u00ee faaliyetleri, daha do\u011frusu mensubu oldu\u011fu \u0130ttihad ve Terakki\u2019yi tekrar canland\u0131rabilmek \u00e7abalar\u0131 sebebi ile Ankara\u2019n\u0131n kara listesine al\u0131nm\u0131\u015f; T\u00fcrkiye\u2019ye girmesi 12 Mart 1921\u2019de \u00e7\u0131kart\u0131lan bir kararname ile yasaklanm\u0131\u015f ve Anadolu\u2019nun herhangi bir b\u00f6lgesine geldi\u011fi takdirde derhal s\u0131n\u0131rd\u0131\u015f\u0131 edilmeleri emredilmi\u015fti. Pa\u015fa, hakk\u0131ndaki yasa\u011fa ra\u011fmen 1921 Nisan\u2019\u0131nda Batum \u00fczerinden Trabzon\u2019a gelmi\u015f, burada iki bu\u00e7uk ay kald\u0131ktan sonra s\u0131n\u0131rd\u0131\u015f\u0131 edilmi\u015f ve memlekete yasa\u011f\u0131n 1922 A\u011fustos\u2019unda bir ba\u015fka kararname ile iptal edilmesi \u00fczerine d\u00f6nebilmi\u015fti.<\/p>\n<p style=\"text-align:justify;\">Pa\u015fa ve arkada\u015flar\u0131 bu yasakl\u0131 g\u00fcnlerinde Ankara\u2019n\u0131n g\u00f6revlendirdi\u011fi istihbarat\u00e7\u0131lar ile diplomatlar taraf\u0131ndan takip alt\u0131nda tutuldular ve Ankara,&nbsp;Halil&nbsp;Pa\u015fa\u2019n\u0131n faaliyetlerinden \u00e2n\u0131nda haberdar edildi. Ar\u015fivlerimizde,&nbsp;Halil&nbsp;Pa\u015fa&nbsp;hakk\u0131nda Ankara\u2019ya g\u00f6nderilmi\u015f d\u00fcnya kadar rapor vard\u0131r!<\/p>\n<div class=\"widget widget-article-img type1  imgAuto\" style=\"text-align:justify;\">\n<figure>\n<div class=\"img\">\n<div class=\"zoom-in-out\"><\/div>\n<p><img class=\" aligncenter\" src=\"https:\/\/im.haberturk.com\/2018\/04\/29\/ver1524962487\/1940865_dd7bc602253c86cd167904e7791fd824.jpg\" alt=\"\" width=\"480\" height=\"735\"><\/p>\n<\/div>\n<\/figure>\n<\/div>\n<p style=\"text-align:justify;\">\u2018ALENEN Z\u0130YAFET VEREMEZ\u2019<\/p>\n<p style=\"text-align:justify;\">Halil Pa\u015fa\u2019y\u0131 konu alan ve bug\u00fcn Cumhurba\u015fkanl\u0131\u011f\u0131 Ar\u015fivi\u2019nde bulunan baz\u0131 belgeler 1922 Mart\u2019\u0131nda ortaya at\u0131lan bir iddian\u0131n&nbsp;Mustafa Kemal Pa\u015fa\u2019y\u0131 hayli hiddetlendirdi\u011fini ve&nbsp;Halil Pa\u015fa\u2019n\u0131n T\u00fcrk temsilciliklerine bile girmesinin istenmedi\u011fini g\u00f6steriyor.<\/p>\n<p style=\"text-align:justify;\">Hadise, \u0130stanbul\u2019da yay\u0131nlanan&nbsp;\u201c\u0130leri\u201d&nbsp;Gazetesi\u2019nde, 1922 Mart\u2019\u0131nda \u00e7\u0131kan bir haber ile ba\u015flad\u0131: Gazetede, Ankara H\u00fck\u00fcmeti\u2019nin G\u00fcrcistan nezdindeki temsilcisi&nbsp;Ahmed Muhtar Bey\u2019in \u00f6nde gelen \u00fc\u00e7 \u0130ttihad\u00e7\u0131\u2019ya,&nbsp;Halil Pa\u015fa\u2019ya,&nbsp;K\u00fc\u00e7\u00fck Tal\u00e2t Bey\u2019e ve gazeteci&nbsp;Muhiddin Bey\u2019e Tiflis\u2019teki temsilcilik binas\u0131nda m\u00fckellef bir ziyafet verdi\u011fi yaz\u0131lm\u0131\u015ft\u0131.<\/p>\n<p style=\"text-align:justify;\">Haber \u015fayet do\u011fru ise, T\u00fcrkiye\u2019nin do\u011fu s\u0131n\u0131rlar\u0131n\u0131n belirlenmesi i\u00e7in devam eden \u00e7abalarda \u00f6nemli bir yeri olan Tiflis\u2019teki temsilcili\u011fin Ankara\u2019n\u0131n talimatlar\u0131n\u0131 dinlememesi m\u00e2n\u00e2s\u0131na geliyordu. O s\u0131rada Ak\u015fehir\u2019de bulunan Ba\u015fkumandan&nbsp;Mustafa Kemal Pa\u015fa,&nbsp;18 Mart 1922\u2019de Hariciye Vek\u00e2leti\u2019ne \u015fifreli bir yaz\u0131 g\u00f6nderdi, gazetede \u00e7\u0131kan&nbsp;Muhtar Bey\u2019in&nbsp;Halil Pa\u015fa&nbsp;ile eski \u0130ttihad\u00e7\u0131lardam&nbsp;Muhiddin&nbsp;ve&nbsp;K\u00fc\u00e7\u00fck Tal\u00e2t Beyler\u2019e ziyafet verdi\u011fi haberini hat\u0131rlatt\u0131,&nbsp;\u201cBizim temsilcimiz bu ki\u015filerle m\u00fcnasebette bulunamaz ve ziyafet veremez\u201d&nbsp;deyip&nbsp;Muhtar Bey\u2019den bir \u00e7e\u015fit savunma istedi!<\/p>\n<div class=\"widget widget-article-img type1 \" style=\"text-align:justify;\">\n<figure>\n<div class=\"img\">\n<div class=\"zoom-in-out\"><\/div>\n<p><img class=\" aligncenter\" src=\"https:\/\/im.haberturk.com\/2018\/04\/29\/ver1524962487\/1940865_84c91b641011cf8a7bdc81b6b4471358.jpg\" alt=\"\" width=\"323\" height=\"494\"><\/p>\n<\/div>\n<\/figure>\n<\/div>\n<p style=\"text-align:justify;\">Mustafa Kemal Pa\u015fa\u2019n\u0131n \u015fifreli mektubu, g\u00fcn\u00fcm\u00fcz\u00fcn T\u00fcrk\u00e7esi ile \u015f\u00f6yle idi:<\/p>\n<p style=\"text-align:justify;\">\u201cA\u015fa\u011f\u0131daki haberi \u0130leri Gazetesi\u2019nde okudum:<\/p>\n<p style=\"text-align:justify;\">1. Ankara\u2019n\u0131n Tiflis temsilcisi Muhtar Bey, G\u00fcrcistan\u2019da muhalefet etmekte bulunan sab\u0131k Tanin yazar\u0131 Muhiddin Bey ile sab\u0131k \u015eark Ordular\u0131 Grubu Kumandan\u0131 Halil Pa\u015fa ve Genel Merkez \u00fcyelerinden K\u00fc\u00e7\u00fck Tal\u00e2t Bey\u2019e m\u00fckellef bir ziyafet \u00e7ekmi\u015ftir.<\/p>\n<p style=\"text-align:justify;\">2. Halil Pa\u015fa ve K\u00fc\u00e7\u00fck Tal\u00e2t Bey, h\u00fck\u00fcmetin memleketten ihra\u00e7 etti\u011fi kimselerdir, h\u00fck\u00fcmetin resm\u00ee bir temsilcisi bunlarla bir m\u00fcnasebette bulunamaz, \u00f6zellikle de gazetelerle yay\u0131nlanacak alen\u00ee m\u00fckellef ziyafetler veremez.<\/p>\n<p style=\"text-align:justify;\">Bu hususun resmen a\u00e7\u0131klanmas\u0131 ve Muhtar Bey\u2019e yapt\u0131\u011f\u0131n\u0131n do\u011fru olmad\u0131\u011f\u0131n\u0131n duyurulmas\u0131 l\u00e2z\u0131md\u0131r\u201d.<\/p>\n<p style=\"text-align:justify;\">D\u0131\u015fi\u015fleri Bakanl\u0131\u011f\u0131, Ankara\u2019n\u0131n Tiflis m\u00fcmessili&nbsp;Muhtar Bey\u2019i&nbsp;Mustafa Kemal Pa\u015fa\u2019n\u0131n talebinden haberdar etti ve cevap birka\u00e7 g\u00fcn sonra geldi:&nbsp;Muhtar Bey&nbsp;gazetedeki haberin&nbsp;\u201c\u00e2d\u00ee ve i\u011fren\u00e7 bir yalan\u201d&nbsp;oldu\u011funu s\u00f6yl\u00fcyor ve hem milletvekili, hem de&nbsp;\u201c\u0130leri\u201dnin sahibi&nbsp;Cel\u00e2l Nuri Bey\u2019in b\u00f6yle entrikalara \u00e2let olmamas\u0131 i\u00e7in dikkatinin \u00e7ekilmesini istiyordu.<\/p>\n<div class=\"widget widget-article-img type1  imgAuto\" style=\"text-align:justify;\">\n<figure>\n<div class=\"img\">\n<div class=\"zoom-in-out\"><\/div>\n<p><img class=\" aligncenter\" src=\"https:\/\/im.haberturk.com\/2018\/04\/29\/ver1524962487\/1940865_cdceaafc48c2cfe28f27891642f8952a.jpg\" alt=\"\" width=\"599\" height=\"775\"><\/p>\n<\/div>\n<\/figure>\n<\/div>\n<p style=\"text-align:justify;\">Muhtar Bey,&nbsp;Ankara\u2019ya yine g\u00fcn\u00fcm\u00fcz\u00fcn T\u00fcrk\u00e7esi ile \u015f\u00f6yle yaz\u0131yordu:<\/p>\n<p style=\"text-align:justify;\">\u201c&#8230;Halil Pa\u015fa ile Muhiddin ve Tal\u00e2t Beyler\u2019e m\u00fckemmel bir ziyafet verdi\u011fime dair \u0130leri Gazetesi\u2019nin 1 Mart tarihli n\u00fcshas\u0131nda bir f\u0131kran\u0131n yay\u0131nlanm\u0131\u015f oldu\u011funu Batum \u015eehbenderi\u2019nden bug\u00fcn ald\u0131\u011f\u0131m bir telgrafname haber veriyor.<\/p>\n<p style=\"text-align:justify;\">Ne gibi husumet dolu bir maksada dayal\u0131 oldu\u011fu izaha muhta\u00e7 bulunmayan b\u00f6yle bir rezil yalan\u0131 tekzibe bile tenezz\u00fcl etmem. Ancak bu gibi pek \u00e2d\u00ee ve i\u011fren\u00e7 entrikalara daima ciddiyetinden ve namusundan emin olmak istedi\u011fimiz gazetesinin \u00e2let edilmesi hususunda mebus arkada\u015flar\u0131mdan Cel\u00e2l Nuri Bey\u2019in nazar-\u0131 dikkatinin \u00e7ekilmesini \u00f6nemle rica ederim efendim\u201d.<\/p>\n<div class=\"widget widget-article-img type1  imgAuto\" style=\"text-align:justify;\">\n<figure>\n<div class=\"img\">\n<div class=\"zoom-in-out\"><\/div>\n<p><img class=\" aligncenter\" src=\"https:\/\/im.haberturk.com\/2018\/04\/29\/ver1524962487\/1940865_bfaa2a85aa9b4047b10e335d4900fc3a.jpg\" alt=\"\" width=\"401\" height=\"654\"><\/p>\n<\/div>\n<\/figure>\n<\/div>\n<p style=\"text-align:justify;\">AFGAN PASAPORTU ALDI<\/p>\n<p style=\"text-align:justify;\">Meslekten diplomat olan ve Ankara H\u00fck\u00fcmeti\u2019nin Tiflis temsilcili\u011fini yapan&nbsp;Ahmed Muhtar Bey,&nbsp;Ankara Meclisi\u2019ne \u0130stanbul Milletvekili olarak kat\u0131lm\u0131\u015f, 1920 A\u011fustos\u2019undan itibaren alt\u0131 ay D\u0131\u015fi\u015fleri Bakanl\u0131\u011f\u0131 makam\u0131nda bulunmu\u015f, Tiflis\u2019teki g\u00f6revini tamamlamas\u0131n\u0131n ard\u0131ndan Moskova ve Washington B\u00fcy\u00fckel\u00e7ili\u011fi\u2019ne tayin edilmi\u015f, hayattan 1934\u2019te Ankara\u2019da ayr\u0131lm\u0131\u015ft\u0131&#8230;<\/p>\n<p style=\"text-align:justify;\">Sadece memlekete de\u011fil, T\u00fcrk temsilciliklerinde ziyafete davet edilmesi bile yasaklanan&nbsp;Halil&nbsp;Pa\u015fa&nbsp;ise Batum\u2019dan sonra Moskova\u2019ya gidecek, Sovyetler\u2019in 1922 Haziran\u2019\u0131nda b\u00fct\u00fcn \u0130ttihad\u00e7\u0131lar\u2019\u0131n Sovyet topraklar\u0131n\u0131 derhal terketmelerini istemesi \u00fczerine Moskova\u2019daki Afganistan B\u00fcy\u00fckel\u00e7ili\u011fi\u2019nden ald\u0131\u011f\u0131 bir Afgan pasaportu ile Almanya\u2019ya ge\u00e7ecek, Macaristan\u2019a ve Avusturya\u2019ya seyahatler yapacak ve hakk\u0131ndaki yasa\u011f\u0131n 1 A\u011fustos 1922\u2019de kald\u0131r\u0131lmas\u0131n\u0131n ard\u0131ndan Viyana \u00fczerinden T\u00fcrkiye\u2019ye d\u00f6necekti.<\/p>\n<div class=\"widget widget-article-img type1 \" style=\"text-align:justify;\">\n<figure>\n<div class=\"img\">\n<div class=\"zoom-in-out\"><\/div>\n<p><img class=\" aligncenter\" src=\"https:\/\/im.haberturk.com\/2018\/04\/29\/ver1524962487\/1940865_dc29dd23b8891878afa342f4b74a5603.jpg\" alt=\"\" width=\"508\" height=\"366\"><\/p>\n<\/div>\n<\/figure>\n<\/div>\n<p style=\"text-align:justify;\">Pa\u015fa daha sonra Ankara\u2019ya gidip&nbsp;Mustafa Kemal\u2019i ziyaret etti, bir vazife almas\u0131n\u0131n m\u0131 yoksa&nbsp;\u201cserbest hayat\u0131\u201d&nbsp;m\u0131 tercih etmesinin uygun olaca\u011f\u0131n\u0131 sordu ve&nbsp;\u201cserbest kalmas\u0131n\u0131n\u201d,&nbsp;yani siyasetle ve devlet i\u015fleri ile art\u0131k u\u011fra\u015fmamas\u0131 gerekti\u011finin s\u00f6ylenmesi \u00fczerine de \u0130stanbul\u2019daki k\u00f6\u015fk\u00fcne \u00e7ekildi.<\/p>\n<div class=\"widget widget-article-img type1  imgAuto\" style=\"text-align:justify;\">\n<figure>\n<div class=\"img\">\n<div class=\"zoom-in-out\"><\/div>\n<p><img class=\" aligncenter\" src=\"https:\/\/im.haberturk.com\/2018\/04\/29\/ver1524962487\/1940865_bb613f7f79406db96ccdf2c7ed563763.jpg\" alt=\"\" width=\"479\" height=\"642\"><\/p>\n<\/div>\n<\/figure>\n<\/div>\n<p style=\"text-align:justify;\">MEZARINA RAKI VAS\u0130YET\u0130<\/p>\n<p style=\"text-align:justify;\">\u201cKut\u00fcl\u00e2mare\u201dnin k\u0131salt\u0131lm\u0131\u015f\u0131 olan&nbsp;\u201cKut\u201d&nbsp;soyad\u0131n\u0131 alan&nbsp;Halil Pa\u015fa&nbsp;1957\u2019de \u0130stanbul\u2019da, g\u0131rtlak kanserinden vefat etti. Hayat\u0131 boyunca en yak\u0131n dostu olarak bildi\u011fi rak\u0131dan hastal\u0131\u011f\u0131n\u0131n en a\u011f\u0131r g\u00fcnlerinde bile vazge\u00e7memi\u015f, rak\u0131y\u0131 burnundan midesine uzanan sonda ile alm\u0131\u015f, hatt\u00e2 mezar\u0131na rak\u0131 d\u00f6k\u00fclmesini vasiyet etmi\u015fti!<\/p>\n<p style=\"text-align:justify;\">Siyaset, hadiseler ve beklenmedik geli\u015fmeler bir zamanlar\u0131n kader arkada\u015flar\u0131n\u0131 i\u015fte b\u00f6yle kar\u015f\u0131 kar\u015f\u0131ya ve a\u011f\u0131r s\u00f6zler ettirecek h\u00e2le getirmi\u015fti&#8230;<\/p>\n<p style=\"text-align:right;\"><em><a href=\"https:\/\/www.haberturk.com\/yazarlar\/murat-bardakci\/1940865-kut-kahramani-halil-pasanin-degil-turkiyeye-girmesi-turk-elciliginde-yemek-yemesi-bile-yasakti\">Murat Bardak\u00e7\u0131<\/a><\/em><\/p>"
    },
    "thr:total": "0",
    "comments": {
        "commentCount": null,
        "comments": []
    }
}