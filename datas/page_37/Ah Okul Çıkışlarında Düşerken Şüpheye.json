{
    "author": {
        "name": "kvl",
        "uri": "http:\/\/kvlrap.wordpress.com"
    },
    "title": {
        "@type": "html",
        "$": "Ah Okul \u00c7\u0131k\u0131\u015flar\u0131nda D\u00fc\u015ferken \u015e\u00fcpheye"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2018\/05\/11\/ah-okul-cikislarinda-duserken-supheye\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2018\/05\/11\/ah-okul-cikislarinda-duserken-supheye\/#comments",
            "@thr:count": "2"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2018\/05\/11\/ah-okul-cikislarinda-duserken-supheye\/feed\/atom\/",
            "@thr:count": "2"
        }
    ],
    "id": "https:\/\/kvlrap.wordpress.com\/?p=380",
    "updated": "2020-05-09T11:44:26Z",
    "published": "2018-05-11T17:24:11Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Hik\u00e2yeler"
        }
    ],
    "summary": {
        "@type": "html",
        "$": "\u201cO halde ne yapaca\u011f\u0131z? M\u00fchendislik yapmay\u0131 m\u0131 b\u0131rakaca\u011f\u0131z?\u201d diye g\u00fclerek soruyor Decision Making and Risk Analysis dersinin \u00f6\u011fretmeni. \u201cEvet\u201d diyor biri. \u201cEvet\u201d diye bir ses duyuluyor. Bu benim sesim. \u201cEvet\u201d diyorum. \u00d6\u011fretmen benim kim oldu\u011fumu bildi\u011fi i\u00e7in g\u00fcl\u00fcms\u00fcyor. Biraz bekliyor. S\u0131n\u0131ftakilerin g\u00fclmesi bitince devam ediyor derse: \u201cBir ba\u015fka dilemma ise \u015f\u00f6yle, patron, stokta \u00fcr\u00fcn bekletebilir. &#8230; <a href=\"https:\/\/kvlrap.wordpress.com\/2018\/05\/11\/ah-okul-cikislarinda-duserken-supheye\/\" class=\"more-link\">Okumaya devam et <span class=\"screen-reader-text\">Ah Okul \u00c7\u0131k\u0131\u015flar\u0131nda D\u00fc\u015ferken&#160;\u015e\u00fcpheye<\/span><\/a>"
    },
    "content": {
        "@type": "html",
        "$": "<p style=\"text-align:justify;\">\u201cO halde ne yapaca\u011f\u0131z? M\u00fchendislik yapmay\u0131 m\u0131 b\u0131rakaca\u011f\u0131z?\u201d diye g\u00fclerek soruyor <em>Decision Making and Risk Analysis<\/em> dersinin \u00f6\u011fretmeni. \u201cEvet\u201d diyor biri. \u201cEvet\u201d diye bir ses duyuluyor. Bu benim sesim. \u201cEvet\u201d diyorum. \u00d6\u011fretmen benim kim oldu\u011fumu bildi\u011fi i\u00e7in g\u00fcl\u00fcms\u00fcyor. Biraz bekliyor. S\u0131n\u0131ftakilerin g\u00fclmesi bitince devam ediyor derse: \u201cBir ba\u015fka dilemma ise \u015f\u00f6yle, patron, stokta \u00fcr\u00fcn bekletebilir. E\u011fer bekleyen \u00fcr\u00fcne olan talep artacaksa bunu yapabilir.\u201d<\/p>\n<p style=\"text-align:justify;\">Akl\u0131ma Firavun\u2019un, saray\u0131na bu\u011fday istiflemesi ve k\u0131tl\u0131k zaman\u0131nda a\u00e7 kalan halka bu bu\u011fdaylar\u0131 fahi\u015f fiyatlara satmas\u0131 geliyor. Saatime bak\u0131yorum, on be\u015f dakika var teneff\u00fcse. \u2018<em>Break<\/em>\u2019 diyoruz biz arkada\u015flar aras\u0131nda. T\u00fcrk topra\u011f\u0131nda \u0130ngilizce e\u011fitim veren bir \u00fcniversitedeyiz. \u201cBirek! Birek! Hocam, birek vakti!\u201d diye sesler \u00e7\u0131kar\u0131yoruz \u00f6\u011fretmen dersi biraz uzat\u0131rsa ve bizler s\u0131k\u0131lm\u0131\u015fsak.<\/p>\n<p style=\"text-align:justify;\">Teneff\u00fcs oldu\u011funda, \u201cBen Deniz Plaza\u2019ya gidece\u011fim. Bir \u015fey isteyen var m\u0131?\u201d diye soruyor \u00f6\u011fretmenimiz. Deniz Plaza, fotokopici. \u201cHocam, biz giderdik\u201d diyor bir \u00f6\u011frenci. \u00d6\u011fretmenimiz \u201cYok, sorun de\u011fil, ben giderim. Bir iste\u011fin var m\u0131?\u201d diye tekrarl\u0131yor. \u201cA4 getirebilir misiniz hocam?\u201d diyor \u00f6\u011frenci. Ben de kalk\u0131p kap\u0131ya do\u011fru ilerliyorum. \u00d6\u011fretmenimiz tam \u00e7\u0131kacakken kap\u0131y\u0131 benim i\u00e7in tutuyor. Benim kim oldu\u011fumu bildi\u011fi i\u00e7in, ona e\u015flik edece\u011fimi de biliyor. Fotokopiciye do\u011fru, koridorlar\u0131n aras\u0131nda yan yana y\u00fcr\u00fcrken, okul hakk\u0131nda bir \u015feyler anlatmaya ba\u015fl\u0131yor. Birbirimizin y\u00fcz\u00fcne bakarak y\u00fcr\u00fcmemiz gerekti\u011fi i\u00e7in acemi ad\u0131mlar at\u0131yoruz dikkatle. Koridorlar yeterince geni\u015f. Binan\u0131n etraf\u0131 camla ve \u00e7elik bloklarla kapl\u0131. Bir camek\u00e2n\u0131n i\u00e7erisinde, yahut bir vitrinde y\u00fcr\u00fcyormu\u015fuz gibi hissediyorum bir an. Cahit Zarifo\u011flu&#8217;nun bununla ilgili bir dizesi olmal\u0131 diye ge\u00e7iriyorum i\u00e7imden. Akl\u0131ma gelmiyor bir t\u00fcrl\u00fc hangi dize oldu\u011fu, kendim kuruyorum dizeyi, sonra dize, kendini tamaml\u0131yor.<\/p>\n<p style=\"text-align:justify;\">\u00d6\u011fretmenimiz anlatmaya devam ederken bir an konunun demin \u00e7\u0131kt\u0131\u011f\u0131m\u0131z derse geldi\u011fini fark ederek,<\/p>\n<p style=\"text-align:justify;\">\u201cDers iyiydi hocam\u201d diyorum.<\/p>\n<p style=\"text-align:justify;\">\u201c\u00d6yle mi? Hadi bakal\u0131m, g\u00f6rece\u011fiz. \u0130n\u015fallah bir \u015feyler anla\u015f\u0131l\u0131yordur\u201d diyor.<\/p>\n<p style=\"text-align:justify;\">\u201c\u015eu, patronun ucuz i\u015f\u00e7i \u00e7al\u0131\u015ft\u0131rma dilemmas\u0131ndan bahsederken akl\u0131ma tak\u0131ld\u0131. Baz\u0131 durumlarda bunun normal olaca\u011f\u0131n\u0131 anlatt\u0131ktan sonra bir \u00f6rnek vermi\u015ftiniz. \u2018Bazen baz\u0131 kararlar\u0131 almazsan \u015firket i\u00e7in k\u00f6t\u00fc olur. \u015eirket giderse de onca insan i\u015fsiz kal\u0131r\u2019 demi\u015ftiniz. Bunu duyunca bir Alman f\u0131kras\u0131 geldi akl\u0131ma.\u201d<\/p>\n<p style=\"text-align:justify;\">\u00d6\u011fretmen benim kim oldu\u011fumu bildi\u011fi i\u00e7in g\u00fcl\u00fcms\u00fcyor.<\/p>\n<p style=\"text-align:justify;\">\u201cF\u0131kra nas\u0131lm\u0131\u015f?\u201d diyor.<\/p>\n<p style=\"text-align:justify;\">\u201cBir g\u00fcn bir \u00e7ocuk, annesine, \u2018\u00dc\u015f\u00fcyorum. Niye evimiz \u00e7ok so\u011fuk, anne?\u2019 diye sormu\u015f. Annesi de, \u2018K\u00f6m\u00fcr alamad\u0131\u011f\u0131m\u0131z i\u00e7in\u2019 demi\u015f. \u2018Peki, ni\u00e7in k\u00f6m\u00fcr alam\u0131yoruz?\u2019 diye sormu\u015f \u00e7ocuk. \u2018Baban\u0131 i\u015ften \u00e7\u0131kard\u0131klar\u0131 i\u00e7in\u2019 demi\u015f anne. \u2018Babam\u0131 niye i\u015ften \u00e7\u0131kard\u0131lar?\u2019 diye sormu\u015f \u00e7ocuk.\u201d \u00d6\u011fretmenimiz f\u0131kray\u0131 biliyor olacak ki, son c\u00fcmleyi benimle birlikte s\u00f6yl\u00fcyor:<\/p>\n<p style=\"text-align:justify;\">\u201c\u2019Fazla k\u00f6m\u00fcr oldu\u011fu i\u00e7in\u2019 demi\u015f anne.\u201d G\u00fcl\u00fcyoruz.<\/p>\n<p style=\"text-align:justify;\">\u201cEvet, sistemde hatalar var\u201d diyor \u00f6\u011fretmenimiz.<\/p>\n<p style=\"text-align:justify;\">\u201cSistem, i\u00e7imizdeki sistemin yans\u0131mas\u0131\u201d diyorum g\u00fcl\u00fcmseyerek.<\/p>\n<p style=\"text-align:justify;\">\u201cKocam\u0131n,\u201d diyor \u00f6\u011fretmenimiz, kocas\u0131n\u0131n ismini s\u00f6yleyerek g\u00fcl\u00fcyor. \u00c7\u00fcnk\u00fc kocas\u0131yla ada\u015f\u0131z. Devam ediyor anlatmaya: \u201cK\u00fc\u00e7\u00fckken oturdu\u011fu ev, 4-5 evin daha a\u00e7\u0131ld\u0131\u011f\u0131 bir bah\u00e7eye a\u00e7\u0131l\u0131yormu\u015f. Yani han gibi bir \u015fey. Herkes bu bah\u00e7ede toplan\u0131rm\u0131\u015f. Evlerde mutfak yokmu\u015f. Yaln\u0131zca bir mutfak varm\u0131\u015f ve her \u015fey, erzaklar filan ortakla\u015fa buraya al\u0131n\u0131p getirilirmi\u015f. T\u00fcm yemekler burada yap\u0131l\u0131r, bah\u00e7ede de ortakla\u015fa yenirmi\u015f. Bir g\u00fcn kocam, annesine, \u2018Bizim evde niye hi\u00e7bir \u015fey yok?\u2019 diye sormu\u015f. Annesi de her \u015feyin o mutfakta oldu\u011funu, al\u0131nan her \u015feyin oraya koyuldu\u011funu s\u00f6ylemi\u015f ona. O gece bir ses gelmi\u015f bah\u00e7eden. Bakm\u0131\u015flar, kocam, bir \u00e7uval\u0131 tutmu\u015f, s\u00fcr\u00fckleye s\u00fcr\u00fckleye evlerine ta\u015f\u0131yor. Sen git, gece vakti bu mutfa\u011fa gir, her \u00e7uvaldan bir avu\u00e7 al\u0131p, bir \u00e7uvala koyup, eve g\u00f6t\u00fcrmeye \u00e7al\u0131\u015f. \u0130\u015fte o g\u00fcnden beri adalet i\u00e7in ko\u015fturuyor adam.\u201d Uzun bir s\u00fcre g\u00fcl\u00fcyoruz bu hik\u00e2yeye.<\/p>\n<p style=\"text-align:justify;\">\u201cKa\u00e7 y\u0131l\u0131nda olmu\u015f bu olay?\u201d diye soruyorum.<\/p>\n<p style=\"text-align:justify;\">\u201c\u201984\u2019te san\u0131r\u0131m\u201d diyor.<\/p>\n<p style=\"text-align:justify;\">\u201c\u0130\u015fte o g\u00fcnden beri ortakla\u015fa bir i\u015f yapam\u0131yoruz hocam\u201d diyorum. G\u00fclerek giriveriyoruz fotokopiciye.<\/p>\n<p style=\"text-align:justify;\">\u201cAa, burada s\u0131ra m\u0131 al\u0131n\u0131yor?\u201d diye soruyor \u00f6\u011fretmenimiz. Benim,<\/p>\n<p style=\"text-align:justify;\">\u201cAlmaya gerek yok\u201d dememe kalmadan, giri\u015fteki makineden s\u0131ra numaras\u0131 al\u0131yor.<\/p>\n<p style=\"text-align:justify;\">\u201cGerek yoktu hocam. Burada kimse s\u0131ra numaras\u0131na g\u00f6re \u00e7al\u0131\u015fm\u0131yor. \u015eimdi bo\u015f bilgisayar bulup hallederiz i\u015fimizi. Ben burada bekleyeyim, sizin alaca\u011f\u0131n\u0131z bir \u015fey varsa al\u0131n\u201d diyorum. Tamam diyerek i\u00e7eriye do\u011fru gidiyor.<\/p>\n<p style=\"text-align:justify;\">En az s\u0131ran\u0131n oldu\u011fu bilgisayar\u0131 se\u00e7ip arkas\u0131ndaki s\u0131raya dahil oluyorum. \u00d6n\u00fcmde iki ki\u015fi var. \u00d6\u011fretmenimiz \u00fc\u00e7 tane strafor al\u0131p gelene kadar bir ki\u015fi kal\u0131yor. Onu bekliyoruz. Fotokopici epeyi kalabal\u0131k. \u00c7\u0131kt\u0131, ders notu veya projeleri i\u00e7in ba\u015fka \u015feyler almaya gelen \u00f6\u011frenciler var. Hepsi birbirine bak\u0131yor. Kar\u015f\u0131 tarafla tan\u0131\u015fmak isteyen yabanc\u0131lar gibi bak\u0131\u015flar\u0131. Herkes bak\u0131yor, fakat bak\u0131\u015fan yok.<\/p>\n<p style=\"text-align:justify;\">\u201cBunlar ni\u00e7in hocam?\u201d diye soruyorum, elindeki straforu g\u00f6stererek.<\/p>\n<p style=\"text-align:justify;\">\u201cBenim k\u0131z pankart haz\u0131rlayacak\u201d diyor. Benim kim oldu\u011fumu bildi\u011fi i\u00e7in de devam ediyor anlatmaya:<\/p>\n<p style=\"text-align:justify;\">\u201c\u00d6\u011fretmeni \u00f6dev vermi\u015f. 22 Mart D\u00fcnya Su G\u00fcn\u00fc\u2019n\u00fc kutlayacaklarm\u0131\u015f. Bizimkine de pankart haz\u0131rlama g\u00f6revi d\u00fc\u015fm\u00fc\u015f.\u201d<\/p>\n<p style=\"text-align:justify;\">\u201cSlogan bulmu\u015f mu peki?\u201d<\/p>\n<p style=\"text-align:justify;\">\u201cEvet. Ama vazge\u00e7irmeye \u00e7al\u0131\u015f\u0131yoruz \u015fimdilik. Benim k\u0131z\u0131n ad\u0131 \u0130klim. \u2018Beni, yani iklimi bozmay\u0131n, yoksa susuz kal\u0131rs\u0131n\u0131z\u2019 yazacakm\u0131\u015f. \u2018\u00d6\u011fretmenim, beni \u00fczmeyin\u2019 mesaj\u0131 veririm diye d\u00fc\u015f\u00fcnm\u00fc\u015f.\u201d<\/p>\n<p style=\"text-align:justify;\">Birimiz 22 ya\u015f\u0131nday\u0131z, birimiz 38. Birimizin boyu 173, birimizinki 157. Birimiz \u00f6\u011frenci, birimiz \u00f6\u011fretmen. Kocas\u0131yla ada\u015f\u0131m. Ne\u015feyle g\u00fcl\u00fcyoruz.<\/p>\n<p style=\"text-align:justify;\">S\u0131ra bize gelince hemen bilgisayar\u0131n ba\u015f\u0131na ge\u00e7ip, \u201cNereden alaca\u011f\u0131z hocam \u00e7\u0131kt\u0131y\u0131?\u201d diye soruyorum. USB belle\u011fini \u00e7\u0131kararak bana veriyor. Bilgisayara tak\u0131yorum belle\u011fi. Dosyalar\u0131 a\u00e7\u0131yorum. Hangi dosyadan ka\u00e7 tane \u00e7\u0131kt\u0131 alaca\u011f\u0131n\u0131 anlat\u0131yor fotokopiciye. Bu arada derse ge\u00e7 kalaca\u011f\u0131z diye endi\u015feleniyor. Telefonumu \u00e7\u0131kararak, eminmi\u015f ve her \u015fey kontrol\u00fcm alt\u0131ndaym\u0131\u015f gibi, s\u0131rf i\u00e7i rahatlas\u0131n diye, kafamdan uydurarak, \u2018Hen\u00fcz yedi dakika olmu\u015f hocam, sorun yok, yeti\u015firiz\u201d diyorum. Elindeki straforlar\u0131 ve \u00e7\u0131kt\u0131lar\u0131 al\u0131yorum. Paras\u0131n\u0131 \u00f6d\u00fcyor ve fotokopiciden \u00e7\u0131k\u0131yoruz. Birka\u00e7 defa \u0131srar ediyor bana, straforlar\u0131n\u0131 geri vermem i\u00e7in. Ben de nas\u0131l olsa ayn\u0131 yere gitti\u011fimizi s\u00f6yleyerek reddediyorum bunu. Fotokopicinin \u00e7\u0131k\u0131\u015f\u0131nda kalabal\u0131k bir \u00f6\u011frenci grubu g\u00f6r\u00fcyoruz. \u0130ki tanesinin elinde renkli pankartlar var.<\/p>\n<p style=\"text-align:justify;\">\u201c\u0130nsanlar \u00e7ocuklar\u0131n\u0131 anar\u015fist yeti\u015ftiriyorlar\u201d diyorum g\u00fclerek.<\/p>\n<p style=\"text-align:justify;\">\u201cBuradan anar\u015fist \u00e7\u0131kmaz,\u201d diyor \u00f6\u011fretmenimiz de ayn\u0131 ifadeyle. \u201cTiyatro haftas\u0131n\u0131 m\u0131 ne kutluyor onlar.\u201d<\/p>\n<p style=\"text-align:justify;\">\u201cNiye \u00e7\u0131kmas\u0131n hocam?\u201d diyorum.<\/p>\n<p style=\"text-align:justify;\">\u201cBizde yanl\u0131\u015f bir \u015feyler var\u201d diyor.<\/p>\n<p style=\"text-align:justify;\">\u201cKim yap\u0131yor peki bu yanl\u0131\u015flar\u0131?\u201d<\/p>\n<p style=\"text-align:justify;\">\u201cBiz yap\u0131yoruz tabii ki. K\u00fclt\u00fcr\u00fcm\u00fczden gelen bir \u015fey herhalde.\u201d<\/p>\n<p style=\"text-align:justify;\">\u201cBence k\u00fclt\u00fcrs\u00fczl\u00fc\u011f\u00fcm\u00fczden geliyor hocam.\u201d<\/p>\n<p style=\"text-align:justify;\">\u201cEvet, o da olabilir.\u201d<\/p>\n<p style=\"text-align:justify;\">\u201cHerkes mutsuz, de\u011fil mi hocam?\u201d<\/p>\n<p style=\"text-align:justify;\">\u201cEvet. Herkes mutsuz. Sorsan herkes mutlu ama en mutlusu bile mutsuz.\u201d<\/p>\n<p style=\"text-align:justify;\">\u201cPeki, siz? Siz mutlu musunuz hocam?\u201d<\/p>\n<p style=\"text-align:justify;\">Ben \u015fimdi sana ne diyeyim be \u00e7ocu\u011fum der gibi bak\u0131yor \u00f6\u011fretmenimiz y\u00fcz\u00fcme. Fakat cevap verece\u011fini biliyorum. Bilmeseydim sormazd\u0131m. O da beni bildi\u011fi i\u00e7in anlatacak. Anlataca\u011f\u0131n\u0131 biliyorum, daha \u00f6nce anlatm\u0131\u015ft\u0131. Anlatmazsa ba\u015fa \u00e7\u0131kamaz bu \u015feylerle. Bu camek\u00e2nlarla, bu derslerle, bu sigara molalar\u0131yla, bir k\u0131\u015f g\u00fcn\u00fc, gen\u00e7 bir anneyken, bir M\u00fcsl\u00fcman \u015fehrinde hi\u00e7bir otob\u00fcs \u00e7al\u0131\u015fmazken, kuca\u011f\u0131ndaki 2 ya\u015f\u0131ndaki \u00e7ocu\u011funu hastaneye g\u00f6t\u00fcrebilmek i\u00e7in zar zor bir taksi bulup durdurmu\u015fken, hemen arkas\u0131ndan gelen kad\u0131n\u0131n taksiye binivermesiyle, ve bunun \u00fczerine kendisinin &#8220;Hanfendi, beraber binelim, \u00e7ocu\u011fumu hastaneye yeti\u015ftirmem gerek, sizi de b\u0131rak\u0131r\u0131z gidece\u011finiz yere, \u00fccreti de ben \u00f6derim&#8221; demesiyle ve buna ra\u011fmen kad\u0131n\u0131n &#8220;\u00dczg\u00fcn\u00fcm&#8221; diyerek kap\u0131y\u0131 kapatmas\u0131yla \u00e7\u00fcnk\u00fc, ba\u015fka t\u00fcrl\u00fc ba\u015fa \u00e7\u0131k\u0131lmaz.<\/p>\n<p style=\"text-align:justify;\">\u201cBiz buraya k\u0131z\u0131m\u0131n refah\u0131 i\u00e7in geldik,&#8221; diyor. Y\u00fcz\u00fcn\u00fc ek\u015fiterek g\u00fcl\u00fcms\u00fcyor. &#8220;Onu iyi bir \u015fekilde yeti\u015ftirebilmek i\u00e7in g\u00fcya. Ben de s\u0131rf o y\u00fczden \u00e7al\u0131\u015fmaya ba\u015flad\u0131m zaten. Ama bu sefer de k\u0131z k\u00fc\u00e7\u00fck ya\u015flar\u0131ndan beri kre\u015flerde kald\u0131. G\u00fcya onu daha iyi yeti\u015ftirecektik. Ama iyi yeti\u015ftirebilmek i\u00e7in de para l\u00e2z\u0131m. S\u0131rf bu y\u00fczden i\u015fe girdim. Bu sefer de k\u0131z, annesiz b\u00fcy\u00fcyor.\u201d<\/p>\n<p style=\"text-align:justify;\">Dudak b\u00fck\u00fcyorum. O ise g\u00fcl\u00fcmsemeye devam ediyor. Oysa g\u00fcl\u00fcnecek nesi var bunun. Bazen insan\u0131n i\u00e7i c\u0131z eder, cevap olarak g\u00fcl\u00fcmser. Bazen baz\u0131 \u00f6p\u00fcc\u00fcklere kar\u015f\u0131l\u0131k verilmez. Bazen dil durur, kalp senin yerine konu\u015fmaya devam eder. Bazen insan\u0131n i\u00e7inde bir kiraz dal\u0131 k\u0131r\u0131l\u0131r \u00e7\u0131t diye. \u00c7\u0131t diye bir kiraz dal\u0131. Bazen etraf\u0131n\u0131 d\u00fc\u015fmanlarla \u00e7evrili bulursun; dilini, m\u00fczi\u011fini, k\u00fclt\u00fcr\u00fcn\u00fc, okullar\u0131n\u0131 yasaklar o d\u00fc\u015fmanlar. \u00c7ocuklar\u0131n\u0131 yeti\u015ftirirler, seni al\u0131\u015ft\u0131rd\u0131klar\u0131 gibi. Sonra da bazen baz\u0131 \u015feyler <em>konsidere<\/em> edilmez.<\/p>\n<p style=\"text-align:justify;\">\u201c\u00c7ocuk b\u00fcy\u00fctmek i\u00e7in nelere ihtiya\u00e7 var hocam?\u201d<\/p>\n<p style=\"text-align:justify;\">\u201cNelere?\u201d<\/p>\n<p style=\"text-align:justify;\">\u201cAnneye.\u201d<\/p>\n<p style=\"text-align:justify;\">\u201c\u00d6\u011fretmene?\u201d<\/p>\n<p style=\"text-align:justify;\">\u201cE, siz zaten \u00f6\u011fretmensiniz?\u201d G\u00fcl\u00fcyoruz. \u201cAnnelik, zaruret. Ama kre\u015f zaruret de\u011fil, ya da oyuncaklar ya da telefon ya da cart curt, bunlar zaruret de\u011fil. Neye ihtiyac\u0131m\u0131z\u0131n oldu\u011funu bilmiyoruz. Yeni \u00e7\u0131kan her \u015fey bizim tembelli\u011fimize hitap ediyor. \u2018\u015eunu sat\u0131n al, daha rahat bir hayat\u0131n olacak. \u015eunu al, \u00e7ok daha az i\u015f yapacaks\u0131n.\u2019 Ama bu \u015feyleri alabilmek i\u00e7in daha \u00e7ok \u00e7al\u0131\u015fmam\u0131z gerekiyor. Halbuki ihtiyac\u0131m\u0131z bile yok o \u015feylere. Alman f\u0131kras\u0131 anlatt\u0131m, bir de T\u00fcrk f\u0131kras\u0131 anlatay\u0131m hocam.\u201d G\u00fcl\u00fcmseyerek dinliyor \u00f6\u011fretmenimiz.<\/p>\n<p style=\"text-align:justify;\">\u201cBir g\u00fcn Temel yan gelip yat\u0131yormu\u015f. Bir adam bunu g\u00f6r\u00fcp yan\u0131na gelmi\u015f. \u2018Niye yan gelip yat\u0131yorsun, kalk\u0131p \u00e7al\u0131\u015fsana\u2019 demi\u015f Temel\u2019e. Temel de \u2018\u00c7al\u0131\u015f\u0131nca ne olacak?\u2019 demi\u015f. \u2018Para kazanacaks\u0131n\u2019 demi\u015f adam. \u2018Para kazan\u0131nca ne olacak?\u2019 demi\u015f Temel. \u2018Daha rahat olacaks\u0131n\u2019 demi\u015f adam. \u2018Daha rahat olunca ne olacak?\u2019 demi\u015f Temel. \u2018Yan gelip yatacaks\u0131n\u2019 demi\u015f adam.\u201d \u00d6\u011fretmen, bu f\u0131kray\u0131 da biliyor olacak ki, son c\u00fcmleyi benimle birlikte s\u00f6yleyiveriyor:<\/p>\n<p style=\"text-align:justify;\">\u201c\u2018E, ben zaten yan gelip yat\u0131yorum\u2019 demi\u015f Temel.\u201d<\/p>\n<p style=\"text-align:justify;\">\u201cTamam ama,\u201d diyor \u00f6\u011fretmen, \u201cyan gelip yatarak da bir \u015fey olmaz.\u201d<\/p>\n<p style=\"text-align:justify;\">\u201cTabii. Zaten Temel muhtemelen bir \u00e7ift\u00e7iydi. Bah\u00e7esinde g\u00fcnl\u00fck i\u015flerini yapar, sonras\u0131n\u0131 da Allah\u2019a b\u0131rak\u0131rd\u0131. Eker, bi\u00e7er, tar\u0131m ve hayvanc\u0131l\u0131kla u\u011fra\u015f\u0131rd\u0131. Kendi ihtiyac\u0131n\u0131 da ailesinin ihtiyac\u0131n\u0131 da bu \u015fekilde kar\u015f\u0131lard\u0131. Fazlas\u0131 de\u011fil. Sorunlar\u0131n k\u00fclt\u00fcr\u00fcm\u00fczden kaynaklad\u0131\u011f\u0131n\u0131 s\u00f6ylediniz mesel\u00e2. E\u011fer b\u00f6yle olsayd\u0131, bu insanlar ger\u00e7ekten yan gelip yatan adamlar olsayd\u0131 sokaklar dilenci kaynard\u0131. Halbuki o devirlerde buralarda hi\u00e7bir dilencinin olmad\u0131\u011f\u0131ndan bahseder buralara gelen Bat\u0131l\u0131 yazarlar bile. Bu insanlar yan gelip yatm\u0131yorlard\u0131, ihtiya\u00e7lar\u0131 kadar \u00e7al\u0131\u015f\u0131yor, ihtiya\u00e7lar\u0131 kadar \u00fcretiyorlard\u0131. E\u011fer \u015fu an herkes ihtiyac\u0131 kadar \u00fcretse ne bu kadar israf olur ne de bu kadar dilenci\u201d dedim akl\u0131mdan. Akl\u0131mdan s\u00f6yledim bunlar\u0131. \u0130\u00e7imden. Dersin ta sonuna kadar i\u00e7imden s\u00f6yleyip durdum. Sonra eve varana kadar. Sonra yats\u0131 namaz\u0131na kadar. T\u00fcm gece i\u00e7imden s\u00f6yledim durdum bunlar\u0131. \u0130\u00e7imi tutup d\u0131\u015far\u0131 f\u0131rlatas\u0131m geldi. Bir insan\u0131n i\u00e7inde bir \u015fey b\u00fcy\u00fcyorsa dedim kendi kendime, o \u015fey ya bir kamburdur ya da bir bebek. Her ikisi de y\u00fckt\u00fcr insana. Fakat yaln\u0131z birinden kurtulabilir insan. Bebekten. Do\u011fum yapan kad\u0131n i\u00e7in \u2018kurtuldu\u2019 deriz. Ortaya capcanl\u0131 bir \u015fey getirebilen insan kurtulmu\u015f demektir ancak. Neyse ki \u00f6\u011fretmenimiz bunlar\u0131 biliyor. T\u00fcm bunlar\u0131 biliyor. Hepsini. \u00c7\u00fcnk\u00fc o 38 ya\u015f\u0131nda, ben 22. Benim boyum 173, onunki 157. Ben \u00f6\u011frenciyim, o \u00f6\u011fretmen. O bir anne, ben bir o\u011ful. B\u00fcy\u00fcd\u00fck. Ayn\u0131 topraklarda. Ayn\u0131 \u015feyi tembihledi anam\u0131z, ayn\u0131 dil emzirdi bizi. Ne duvardaki boyada ne kapta ne yakacakta, yaln\u0131zca dedemizin t\u00fcfenginde vard\u0131 kur\u015fun. K\u00e2firin aln\u0131n\u0131n \u00e7at\u0131nda patlayaca\u011f\u0131 g\u00fcn\u00fc bekliyordu sab\u0131rla. Sabah ekme\u011fin kokusu, ak\u015fam kit\u00e2b\u0131n sesi duyulurdu. G\u00fcn, be\u015f vakitti. M\u00fcstesna \u015fairlerle ayn\u0131 dili konu\u015fuyorduk. Birlemi\u015ftik. A\u011fz\u0131m\u0131z\u0131 hayra, avucumuzu yaln\u0131z Allah&#8217;a a\u00e7ard\u0131k. K\u00fc\u00e7\u00fck ellerimizle alt\u0131n\u0131 \u00e7izerken b\u00fcy\u00fck bir kitab\u0131n. Omuzlar\u0131m\u0131zdaki meleklere de\u011fil a\u015f\u0131 i\u015flemek\u2026 \u201cFakat k\u0131r\u0131c\u0131 oluyorsun\u201d diyebilmek \/ i\u00e7in mi b\u00fcy\u00fcm\u00fc\u015f bulunduk?<\/p>\n<p style=\"text-align:justify;\">Biliyor. \u00d6\u011fretmenimiz benim kim oldu\u011fumu biliyor. Kocas\u0131yla ni\u00e7in ada\u015f oldu\u011fumuzu biliyor. Kendi isminin ni\u00e7in Elif oldu\u011funu biliyor. K\u0131z\u0131n\u0131n ismini ni\u00e7in \u0130klim koydu\u011funu da biliyor. Biliyor ni\u00e7in birisi Alman f\u0131kras\u0131, di\u011feri T\u00fcrk f\u0131kras\u0131. Biliyor imece usul\u00fcn\u00fc. Eskiden imece usul\u00fc ile, evi olmayan ki\u015filere ev yap\u0131ld\u0131\u011f\u0131n\u0131 biliyor. \u015eimdi kiras\u0131n\u0131 ni\u00e7in <em>sterling<\/em> ile \u00f6dedi\u011fini de biliyor. <em>Decision Making and Risk Analysis<\/em>\u2019i biliyor, hatta bunun dersini veriyor. Ama baz\u0131 yanl\u0131\u015flar oldu\u011funu ve bu yanl\u0131\u015flar\u0131 da bizim yapt\u0131\u011f\u0131m\u0131z\u0131 biliyor. Biliyor da s\u00f6yleyemiyor. S\u00f6ylese, bir \u2018He\u2026\u2019 dese, \u2018lan!\u2019 gelecek. He lan!<\/p>\n<p style=\"text-align:justify;\">Allah\u2019\u0131m g\u00fc\u00e7 ver. B\u00fcy\u00fcd\u00fckse h\u00fczn\u00fc kald\u0131r\u0131p atabilelim diye, b\u00fcy\u00fcd\u00fckse daha b\u00fcy\u00fck ellerle elimizi y\u00fcz\u00fcm\u00fcze g\u00f6t\u00fcrebilelim, s\u00fcrebilelim diye, b\u00fcy\u00fcd\u00fckse bize miras kalan t\u00fcfenk ile ayn\u0131 noktaya ni\u015fan alal\u0131m diye, b\u00fcy\u00fcd\u00fckse dil ile, b\u00fcy\u00fcd\u00fckse b\u00fcy\u00fcd\u00fck, b\u00fcy\u00fcd\u00fckse ne?<\/p>\n<p style=\"text-align:justify;\"><img loading=\"lazy\" data-attachment-id=\"472\" data-permalink=\"https:\/\/kvlrap.wordpress.com\/2018\/05\/11\/ah-okul-cikislarinda-duserken-supheye\/genc-siyah-musluman\/\" data-orig-file=\"https:\/\/kvlrap.files.wordpress.com\/2018\/04\/genc3a7-siyah-mc3bcslc3bcman.jpg\" data-orig-size=\"655,811\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"Gen\u00e7 Siyah M\u00fcsl\u00fcman\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2018\/04\/genc3a7-siyah-mc3bcslc3bcman.jpg?w=242\" data-large-file=\"https:\/\/kvlrap.files.wordpress.com\/2018\/04\/genc3a7-siyah-mc3bcslc3bcman.jpg?w=655\" class=\"  wp-image-472 alignright\" src=\"https:\/\/kvlrap.files.wordpress.com\/2018\/04\/genc3a7-siyah-mc3bcslc3bcman.jpg?w=346&#038;h=428\" alt=\"Gen\u00e7 Siyah M\u00fcsl\u00fcman\" width=\"346\" height=\"428\" srcset=\"https:\/\/kvlrap.files.wordpress.com\/2018\/04\/genc3a7-siyah-mc3bcslc3bcman.jpg?w=346&amp;h=428 346w, https:\/\/kvlrap.files.wordpress.com\/2018\/04\/genc3a7-siyah-mc3bcslc3bcman.jpg?w=121&amp;h=150 121w, https:\/\/kvlrap.files.wordpress.com\/2018\/04\/genc3a7-siyah-mc3bcslc3bcman.jpg?w=242&amp;h=300 242w, https:\/\/kvlrap.files.wordpress.com\/2018\/04\/genc3a7-siyah-mc3bcslc3bcman.jpg 655w\" sizes=\"(max-width: 346px) 100vw, 346px\" \/><\/p>\n<p>&nbsp;<\/p>\n<p style=\"padding-left:30px;\"><em>Vitrinlere bakarken milyon M\u00fcsl\u00fcman<\/em><br \/>\n<em>Vitrinler titriyor<\/em><br \/>\n<em>sonra bir bak\u0131yoruz camlar<\/em><br \/>\n<em>silinmi\u015f p\u0131r\u0131l p\u0131r\u0131l kim taraf\u0131ndan<\/em><br \/>\n<em>Vitrinlere bakarken milyon M\u00fcsl\u00fcman<\/em><br \/>\n<em>p\u0131r\u0131l p\u0131r\u0131l parl\u0131yor vitrinler biz<\/em><br \/>\n<em>evet biz yans\u0131yoruz yaln\u0131z biz<\/em><br \/>\n<em>fazlas\u0131yla biz\u00a0sadece biz<br \/>\nbiz yans\u0131yoruz vitrinin cam\u0131ndan<\/em><br \/>\n<em>y\u00fcz\u00fcm\u00fcz kara.<\/em><\/p>\n<p>&nbsp;<\/p>\n<p style=\"text-align:right;\"><strong>L.<\/strong><\/p>"
    },
    "thr:total": "2",
    "comments": {
        "commentCount": "2",
        "comments": [
            {
                "imgUrl": "https:\/\/0.gravatar.com\/avatar\/c02fc8b9423d439a75cd04a0dd183ae8?s=60&#038;d=identicon&#038;r=G",
                "commenterName": "luna",
                "dateTime": "2018-05-19T01:22:20+03:00",
                "commentBody": "\ud83d\ude42",
                "commentLikeCount": "1"
            },
            {
                "imgUrl": "https:\/\/0.gravatar.com\/avatar\/f34556aae4b36138da8a24e427c19664?s=60&#038;d=identicon&#038;r=G",
                "commenterName": "mrjavaci",
                "dateTime": "2021-06-13T16:03:49+03:00",
                "commentBody": "G\u00f6zlerim par\u0131ld\u0131yor, sayenizde.",
                "commentLikeCount": "1"
            }
        ]
    }
}