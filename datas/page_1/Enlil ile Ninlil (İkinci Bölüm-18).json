{
    "author": {
        "name": "kvl",
        "uri": "https:\/\/kvlrap.wordpress.com"
    },
    "title": {
        "@type": "html",
        "$": "Enlil ile Ninlil (\u0130kinci B\u00f6l\u00fcm-18)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2021\/03\/15\/enlil-ile-ninlil-ikinci-bolum-18\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2021\/03\/15\/enlil-ile-ninlil-ikinci-bolum-18\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2021\/03\/15\/enlil-ile-ninlil-ikinci-bolum-18\/feed\/atom\/",
            "@thr:count": "0"
        }
    ],
    "id": "http:\/\/kvlrap.wordpress.com\/?p=4508",
    "updated": "2021-03-03T17:16:45Z",
    "published": "2021-03-15T14:00:47Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Enlil ile Ninlil (Roman)"
        }
    ],
    "summary": {
        "@type": "html",
        "$": "18 D\u00fcnya \/ M\u00d6 4000. Yy Aradan y\u0131llar ge\u00e7mi\u015fti. Sin art\u0131k b\u00fcy\u00fcm\u00fc\u015f, Enlil ile Ninlil ise ya\u015flanm\u0131\u015ft\u0131. Toplum hat\u0131r\u0131 say\u0131l\u0131r derecede meden\u00eele\u015fmi\u015fti. Sin b\u00fcy\u00fcy\u00fcnce ona daha b\u00fcy\u00fck bir sayg\u0131 duymaya ba\u015flad\u0131lar. G\u00fcnd\u00fczleri g\u00f6r\u00fcnmez, geceleriyse Ay gibi parlayan bu tanr\u0131ya \u201cnurlu\u201d, \u201cayd\u0131nlat\u0131c\u0131\u201d gibi bir anlam\u0131 olan Nanna diyorlard\u0131. Sin bir g\u00fcn babas\u0131 ve annesiyle birlikteyken, uzun &#8230; <a href=\"https:\/\/kvlrap.wordpress.com\/2021\/03\/15\/enlil-ile-ninlil-ikinci-bolum-18\/\" class=\"more-link\">Okumaya devam et <span class=\"screen-reader-text\">Enlil ile Ninlil (\u0130kinci&#160;B\u00f6l\u00fcm-18)<\/span><\/a>"
    },
    "content": {
        "@type": "html",
        "$": "<p class=\"has-text-align-center\"><strong><u>18<\/u><\/strong><\/p>\n\n\n\n<p class=\"has-text-align-right\">D\u00fcnya \/ M\u00d6 4000. Yy<\/p>\n\n\n\n<p class=\"has-text-align-justify\">Aradan y\u0131llar ge\u00e7mi\u015fti. Sin art\u0131k b\u00fcy\u00fcm\u00fc\u015f, Enlil ile Ninlil ise ya\u015flanm\u0131\u015ft\u0131. Toplum hat\u0131r\u0131 say\u0131l\u0131r derecede meden\u00eele\u015fmi\u015fti. Sin b\u00fcy\u00fcy\u00fcnce ona daha b\u00fcy\u00fck bir sayg\u0131 duymaya ba\u015flad\u0131lar. G\u00fcnd\u00fczleri g\u00f6r\u00fcnmez, geceleriyse Ay gibi parlayan bu tanr\u0131ya \u201cnurlu\u201d, \u201cayd\u0131nlat\u0131c\u0131\u201d gibi bir anlam\u0131 olan Nanna diyorlard\u0131.<\/p>\n\n\n\n<p class=\"has-text-align-justify\">Sin bir g\u00fcn babas\u0131 ve annesiyle birlikteyken, uzun zamand\u0131r akl\u0131nda olan bir meseleyi dile getirmek istedi. \u201cBen,\u201d dedi, \u201cart\u0131k ayr\u0131 tap\u0131na\u011fa \u00e7\u0131kmak istiyorum.\u201d Enlil ve Ninlil bu durumu \u00f6nceden tahmin ediyorlard\u0131. O y\u00fczden Enlil hemen m\u00fcjdeyi verdi: \u201cBu aralar yapt\u0131rd\u0131\u011f\u0131m\u0131z bir tap\u0131nak daha var. O senin olabilir.\u201d Sin bu duruma pek sevindi. Ergenlik d\u00f6nemlerindeki bu gen\u00e7, tap\u0131na\u011f\u0131n\u0131n ismini bile d\u00fc\u015f\u00fcnm\u00fc\u015ft\u00fc: Zevklerin Evi.<\/p>\n\n\n\n<p class=\"has-text-align-justify\">Bu ge\u00e7en zamanda Enlil hi\u00e7 babas\u0131na gitmemi\u015fti. Nedense araya bir so\u011fukluk girmi\u015fti. Daha sonra da Enlil, \u201cBana gelmeyene ben hi\u00e7 gitmem\u201d diyerek kendine verdi\u011fi s\u00f6z\u00fc tuttu, Nibiru\u2019ya hi\u00e7 gitmedi.<\/p>\n\n\n\n<p class=\"has-text-align-justify\">Ba\u015fka bir g\u00fcn S\u00fcmer halk\u0131 kendi kendine bir ihtiya\u00e7 uydurdu: Evrendeki ve D\u00fcnya\u2019daki her \u015feyi bilme ihtiyac\u0131. Bu muhtemelen Ninlil\u2019in onlara verdi\u011fi astronomi derslerinden kaynaklan\u0131yordu.<\/p>\n\n\n\n<p class=\"has-text-align-justify\">Do\u011fru cevaplar\u0131 almak i\u00e7in tanr\u0131lar\u0131, Enlil\u2019e dan\u0131\u015fmaya karar verdiler. Enlil bu duruma ilk ba\u015fta anlam veremediyse de daha sonra halk\u0131n huzursuzlanmamas\u0131 i\u00e7in bunu kabul etti.<\/p>\n\n\n\n<p class=\"has-text-align-justify\">\u201cEy Ulu tanr\u0131, Enlil, s\u00f6ylesene, \u015fu, gece oldu\u011funda tepemizde yanan parlak noktalar nedir?\u201d diye sordu halktan biri. Rahipler onu ay\u0131plar gibi bakt\u0131. \u201cY\u0131ld\u0131zlar. Onlar y\u0131ld\u0131z. Bizim \u00e7ok uza\u011f\u0131m\u0131zdalar. En yak\u0131n\u0131m\u0131zda olan da \u015fu, parlayan \u015fey. O, G\u00fcne\u015f\u201d diye cevap verdi Enlil, bildi\u011fi yerden sormu\u015flard\u0131. \u201cPeki ya ne i\u015fe yararlar?\u201d diye sordu adam. \u201cNe demek ne i\u015fe yararlar? Bizi ayd\u0131nlat\u0131rlar i\u015fte\u201d diye cevaplad\u0131 Enlil. \u201cOnu anlad\u0131m Y\u00fcce Enlil, G\u00fcne\u015f bizi ayd\u0131nlat\u0131r, ama \u015fu y\u0131ld\u0131zlar, onlar olmasa da olurdu.\u201d Ne kadar da aptalca sorularla Enlil\u2019i s\u0131k\u0131\u015ft\u0131r\u0131yorlard\u0131? \u201cOnlar sizin kaderleriniz,\u201d diye araya girdi Ninlil, \u201cher biri sizi temsil ediyor. Aran\u0131zdan biri \u00f6ld\u00fc\u011f\u00fcnde bir y\u0131ld\u0131z kayar.\u201d \u201cBu do\u011fru\u201d diye do\u011frulad\u0131 Enlil. \u201cKader tabletleri\u2026 Yapt\u0131\u011f\u0131n\u0131z ya da yapaca\u011f\u0131n\u0131z her \u015fey orada yaz\u0131l\u0131d\u0131r\u201d diye devam etti Ninlil.<\/p>\n\n\n\n<p class=\"has-text-align-justify\">Halk bu cevaptan memnun kalm\u0131\u015fa benziyordu. \u00c7ok \u015fa\u015f\u0131rd\u0131lar ve hu\u015fu i\u00e7inde tanr\u0131s\u0131n\u0131 ve tanr\u0131\u00e7as\u0131n\u0131 selamlad\u0131lar.<\/p>\n\n\n\n<p class=\"has-text-align-justify\">\u201cPeki, G\u00fcne\u015f kimin kader tableti?\u201d diye sordu bir adam. \u201cG\u00fcne\u015f kimsenin kader tableti de\u011fildir,\u201d dedi Ninlil, \u201c\u00e7\u00fcnk\u00fc o D\u00fcnya\u2019n\u0131n kaderidir. Onlar birbirleri olmadan asla yapamaz.\u201d \u201cPeki ya Ay, o da kader tableti midir?\u201d diye sordu bir kad\u0131n. \u201cAy, D\u00fcnya ve G\u00fcne\u015f\u2019in sebebidir. O olmasayd\u0131, ikisi de do\u011fmazd\u0131\u201d dedi Ninlil, o\u011fullar\u0131 Sin\u2019i g\u00f6stererek. \u201cSin,\u201d diye b\u00fcy\u00fclendi halk \u201ckader tanr\u0131m\u0131z\u2026\u201d<\/p>\n\n\n\n<p class=\"has-text-align-justify\">Bunun gibi birka\u00e7 do\u011fa\u00e7lama a\u00e7\u0131klamadan daha sonra Enlil, tap\u0131nakta istirahate \u00e7ekildi. Biraz yorulmu\u015ftu, ki bu da derhal dinlenmesini gerektiriyordu. Dinlenirken derin d\u00fc\u015f\u00fcncelere dald\u0131. Ne olacakt\u0131 bu D\u00fcnya\u2019n\u0131n hali? \u0130lk geldi\u011finde ne kadar da sakin ve tenhayd\u0131 ama \u015fimdi \u00e7ok kalabal\u0131kla\u015fm\u0131\u015flard\u0131 ve \u00fcst\u00fcne \u00fcstl\u00fck herkes hareket halindeydi. S\u00fcrekli bir \u015feyler yapman\u0131n, bir \u015feyler \u00f6\u011frenmenin yollar\u0131n\u0131 ar\u0131yorlard\u0131. Geli\u015fiyorlard\u0131 i\u015fte. B\u0131rak, yaps\u0131nlard\u0131.<\/p>\n\n\n\n<p class=\"has-text-align-justify\">Glansin\u2019e geldiklerinde o iki rahibin istedi\u011fi gibiydi \u015fu anda D\u00fcnya. Bu iyi bir durumdu. Demek ki herkes mutluydu.<\/p>\n\n\n\n<p class=\"has-text-align-justify\">Derken Ninlil i\u00e7eri girdi. Hafif bir \u015fark\u0131 gibi Enlil\u2019in yan\u0131na ili\u015fti. Bu durum normalde huysuz olmas\u0131na ra\u011fmen Enlil\u2019in ho\u015funa gitmi\u015fti, Nick Offerman gibi g\u00fcl\u00fcms\u00fcyordu. \u201cBu kadar insana bir s\u00fcr\u00fc \u015fey \u00f6\u011frettim. \u015eimdi s\u0131ra sende\u201d dedi Ninlil, gece erkeklerin r\u00fcyalar\u0131na girip onlar\u0131n tohumlar\u0131n\u0131 \u00e7alan Lilith gibi. \u201cAsl\u0131nda bakarsan ben de ilk \u00e7a\u011flar\u0131m\u0131 ya\u015f\u0131yorum,\u201d diye \u00f6zele\u015ftiri yapt\u0131 Enlil, \u201c\u00f6mr\u00fcm\u00fcn yar\u0131s\u0131 yok, hat\u0131rlam\u0131yorum. Yeni ba\u015flam\u0131\u015f gibiyim bir uygarl\u0131k kurmaya.\u201d \u201cS\u0131k\u0131ld\u0131m\u201d dedi Ninlil hi\u00e7 beklenmedik bir \u015fekilde. Enlil \u00e7ok bo\u015f konu\u015ftu\u011funu d\u00fc\u015f\u00fcnd\u00fc bir an, af diledi. \u201cHa\u2026 Hay\u0131r,\u201d dedi Ninlil, \u201cs\u00f6zlerinden s\u0131k\u0131lmad\u0131m. \u015eu i\u015fi hep ayn\u0131 \u015fekilde yapmaktan s\u0131k\u0131ld\u0131m. Yeni bir \u015feyler deneyelim? Ne dersin?\u201d Enlil bir anda heyecanland\u0131. \u201cHadi,\u201d dedi, \u201cama ne yapaca\u011f\u0131z?\u201d \u201cFantezi\u201d diye \u00fcnledi Ninlil. Enlil g\u00fclmeye ba\u015flam\u0131\u015ft\u0131, Ninlil de ona e\u015flik etti. \u201cNe fantezisi yapaca\u011f\u0131z sevgilim?\u201d diye sordu Enlil. Bu devirde neler var, diye bir d\u00fc\u015f\u00fcnd\u00fcler ikisi de. Hem\u015fire yoktu, hizmet\u00e7iler bamba\u015fka giyiniyordu, rahipler ise \u00e7ok s\u0131k\u0131c\u0131yd\u0131.<\/p>\n\n\n\n<p class=\"has-text-align-justify\">\u201cKap\u0131c\u0131!\u201d diye ba\u011f\u0131rd\u0131 Ninlil. Fazla ba\u011f\u0131rm\u0131\u015f olacak ki bir kap\u0131c\u0131, \u201cBuyurun tanr\u0131\u00e7am?\u201d diyerek i\u00e7eri girmek i\u00e7in izin istedi. Ninlil, haz\u0131r fantezi aya\u011f\u0131na gelmi\u015fken ka\u00e7\u0131rmak istemedi. \u201cGir\u201d dedi kap\u0131c\u0131ya. Kap\u0131c\u0131 girdi. \u201cSoyun\u201d dedi ard\u0131ndan Ninlil. Kap\u0131c\u0131 sorsalar her t\u00fcrl\u00fc \u015feyi yapard\u0131 tanr\u0131\u00e7as\u0131 i\u00e7in ama bu sefer teredd\u00fct ederek Enlil\u2019e bakt\u0131. Enlil de \u015fa\u015f\u0131rm\u0131\u015ft\u0131. O y\u00fczden kap\u0131c\u0131 soyunmamakla iyi bir \u015fey yapt\u0131\u011f\u0131na karar verdi. Ninlil bu kez ba\u011f\u0131rd\u0131: \u201cNe bekliyorsun? Soyun, dedim sana. Soyun ve k\u0131yafetlerini burada b\u0131rak, sonra da \u00e7\u0131k.\u201d Kap\u0131c\u0131 mecburen emre uydu. Utana s\u0131k\u0131la k\u0131yafetlerini \u00e7\u0131kard\u0131ktan sonra oday\u0131 terk etti.<\/p>\n\n\n\n<p class=\"has-text-align-justify\">\u201cG\u00f6r\u00fcyorsun i\u015fte. Ne kadar da g\u00fczel kap\u0131c\u0131 k\u0131yafetlerimiz var, de\u011fil mi?\u201d dedi Ninlil. Enlil hak verdi e\u015fine, sonra da kalk\u0131p kap\u0131c\u0131n\u0131n b\u0131rakt\u0131\u011f\u0131 k\u0131yafetleri giydi. \u201cGlansin\u2019den ald\u0131n de\u011fil mi \u015fu \u015feyleri?\u201d dedi Enlil. Ninlil prezervatifleri g\u00f6stererek ba\u015f\u0131yla onaylad\u0131. Beraber odadan d\u0131\u015far\u0131, tap\u0131na\u011f\u0131n koridorlar\u0131na \u00e7\u0131kt\u0131lar. Pek insan yoktu. Enlil kap\u0131da dikildi. Ninlil ko\u015fa ko\u015fa d\u0131\u015far\u0131ya \u00e7\u0131kt\u0131.<\/p>\n\n\n\n<p class=\"has-text-align-justify\">Ninlil\u2019in \u00fczerinde tecav\u00fcz kurban\u0131 gibi y\u0131rt\u0131k ve \u00e7amurlu elbiseler vard\u0131. \u00dczerindeki pa\u00e7avra g\u00f6\u011fs\u00fcne kadar y\u0131rt\u0131lm\u0131\u015ft\u0131 ve sa\u011fdan bakan biri rahatl\u0131kla meme ucunu g\u00f6rebilme \u015ferefine eri\u015firdi. \u0130\u00e7eriye do\u011fru yava\u015f yava\u015f ve bitkin bir \u015fekilde y\u00fcr\u00fcyordu. G\u00f6ren birka\u00e7 rahip ona yard\u0131m etmek istedi ama Ninlil onlar\u0131 tersleyerek kovdu. Kap\u0131ya do\u011fru geliyordu.<\/p>\n\n\n\n<p class=\"has-text-align-justify\">Enlil ise kap\u0131da bir heykel gibi bekliyordu. Gururlu ve bir olay olsa \u00fclkesini derhal kurtaracak bir kap\u0131c\u0131 gibi g\u00f6z\u00fck\u00fcyordu. Ninlil ona do\u011fru \u0131srarla y\u00fcr\u00fcyordu. Enlil eliyle, \u2018giremezsin\u2019 i\u015fareti yapacakken f\u0131rsattan istifade Ninlil\u2019in g\u00f6\u011fs\u00fcn\u00fc de avu\u00e7lad\u0131. Ninlil derhal kendini \u00e7ekti. \u201cEy kap\u0131n\u0131n adam\u0131, \u00e7ekil \u00f6n\u00fcmden, ge\u00e7ece\u011fim\u201d diye emir verdi. \u201cOlmaz,\u201d dedi Enlil, \u201chayatta ge\u00e7emezsin.\u201d \u201cNedenmi\u015f?\u201d derken parma\u011f\u0131n\u0131 \u0131s\u0131rd\u0131 Ninlil. \u201cB\u00fct\u00fcn \u00fclkelerin kral\u0131, bana emretti \u00e7\u00fcnk\u00fc\u201d diye a\u00e7\u0131klad\u0131 Enlil, hi\u00e7 \u00fcslubunu bozmadan. \u201cEy kilidin adam\u0131, elbette kral\u0131n sana emir vermi\u015f olabilir, ama unutma, ben de senin krali\u00e7enim\u201d derken dudaklar\u0131n\u0131 yalad\u0131 Ninlil. \u201cE\u011fer krali\u00e7emsen benim, o halde izin ver, dokunay\u0131m\u201d dedi Enlil, ama \u00fcslubunu h\u00e2l\u00e2 bozmam\u0131\u015ft\u0131. \u201cKral\u0131n\u0131n tohumu, o \u0131\u015f\u0131ldayan tohum d\u00f6lyata\u011f\u0131mdad\u0131r\u201d dedi Ninlil, utanga\u00e7 bir k\u0131z gibi ellerini \u00f6nde birle\u015ftirmi\u015f yere bakarak.<\/p>\n\n\n\n<p class=\"has-text-align-justify\">\u201cKral\u0131m\u0131n tohumu b\u0131rak g\u00f6\u011fe \u00e7\u0131ks\u0131n, b\u0131rak yere insin. Benim tohumum kral\u0131m\u0131n tohumu gibi topra\u011fa d\u00fc\u015fs\u00fcn\u201d dedi Enlil, Ninlil\u2019in \u00e7ekingen ellerini tutarak. Sonra h\u0131zl\u0131ca kendisine \u00e7ekti. Ninlil, Enlil\u2019in elini b\u0131rakt\u0131\u011f\u0131 anda onun g\u00f6\u011fs\u00fcne vurdu. \u201cB\u0131rak, ge\u00e7eyim. B\u0131rak beni. Ben senin krali\u00e7enim, utanm\u0131yor musun?\u201d Enlil, Ninlil\u2019in kal\u00e7alar\u0131na \u00f6yle sert vurdu ki Ninlil istemsizce tek bir hece ba\u011f\u0131rabildi. Enlil, Ninlil\u2019in kal\u00e7alar\u0131n\u0131 avu\u00e7larken beline s\u0131k\u0131\u015ft\u0131r\u0131lm\u0131\u015f prezervatifleri alarak a\u00e7t\u0131.<\/p>\n\n\n\n<p class=\"has-text-align-justify\">Bir yandan Ninlil\u2019in rahmini ok\u015fuyorken di\u011fer yandan da a\u011fz\u0131yla prezervatif paketini a\u00e7maya \u00e7al\u0131\u015f\u0131yordu. Ninlil rol\u00fcn\u00fc unutmam\u0131\u015ft\u0131, h\u00e2l\u00e2, \u201cB\u0131rak beni s\u00fcrg\u00fcn\u00fcn adam\u0131, b\u0131rak beni som kilidin adam\u0131\u201d diye inliyordu.<\/p>\n\n\n\n<p class=\"has-text-align-justify\">Enlil, Ninlil\u2019i yere yat\u0131rm\u0131\u015ft\u0131 \u015fimdi. Elbiselerini iyice y\u0131rtt\u0131ktan sonra Ninlil\u2019in boynunu boydan boya yalad\u0131. Bu, Ninlil\u2019in kan\u0131n\u0131n \u00e7ekilmesine neden oldu, terlemeye ba\u015flam\u0131\u015ft\u0131. Kendini tutam\u0131yor, inliyordu. Enlil \u015fimdi ona kar\u015f\u0131 sertle\u015fmi\u015fti. Ninlil bir tokat att\u0131, sonra da bir kahkaha. Enlil prezervatiflerden birini giydikten sonra, Ninlil\u2019in rahmine saplad\u0131 uzvunu. Ninlil birden bacaklar\u0131n\u0131 havaya kald\u0131rd\u0131, nefesi t\u0131kanm\u0131\u015f gibi a\u011fz\u0131 a\u00e7\u0131k, havaya bak\u0131yordu. \u201cAl\u00e7ak herif,\u201d diye inliyordu, \u201cal\u00e7ak, \u015ferefsiz pi\u00e7.\u201d Sanki rahmine sik de\u011fil de g\u00f6\u011fs\u00fcne han\u00e7er saplanm\u0131\u015f gibiydi.<\/p>\n\n\n\n<p class=\"has-text-align-justify\">Enlil ile Ninlil \u00fc\u00e7 saat, tam \u00fc\u00e7 saat sonra i\u00e7eride, yatakta yat\u0131yorlard\u0131. Gece oluyordu, karanl\u0131k \u00e7\u00f6km\u00fc\u015ft\u00fc. Art\u0131k dinlenmeleri gerekiyordu. Enlil, Ninlil\u2019i kolunun alt\u0131na alm\u0131\u015ft\u0131. Ninlil ise yatakta k\u0131vran\u0131r gibi bacaklar\u0131n\u0131 karn\u0131na kadar \u00e7ekmi\u015f ve kollar\u0131n\u0131 bacaklar\u0131yla s\u0131k\u0131\u015ft\u0131rm\u0131\u015ft\u0131, arada s\u0131rada konu\u015fmalar\u0131na ba\u011fl\u0131 olarak kafas\u0131n\u0131 kald\u0131r\u0131p Enlil\u2019e bak\u0131yordu. Kal\u00e7as\u0131 o kadar b\u00fcy\u00fck ve g\u00fczel g\u00f6z\u00fck\u00fcyordu ki 14\u201315 ya\u015flar\u0131nda bir erkek \u00e7ocu\u011fu bunu g\u00f6rse h\u00fcng\u00fcr h\u00fcng\u00fcr a\u011flayabilirdi. Bald\u0131rlar\u0131n\u0131n alt taraf\u0131ndaki masmavi damarlar bembeyaz eti \u00fczerinde ke\u015ffedilmemi\u015f bir cennetin haritas\u0131 gibiydi.<\/p>\n\n\n\n<p class=\"has-text-align-justify\">\u201cBana h\u00e2l\u00e2 tap\u0131yor musun?\u201d diye sordu Enlil. Ninlil, Debbie Harry gibi g\u00fcl\u00fcms\u00fcyordu, \u201cElbette,\u201d dedi, \u201cpeki sen bana tap\u0131yor musun, yoksa bu kadar kulun aras\u0131nda beni unuttun mu?\u201d \u201cSana en \u0131slak halinle tap\u0131yorum\u201d dedi Enlil, uzvu h\u00e2l\u00e2 erekteydi.<\/p>\n\n\n\n<p class=\"has-text-align-justify\">Derken biri aceleyle tanr\u0131 ve tanr\u0131\u00e7as\u0131n\u0131n kap\u0131s\u0131n\u0131 \u00e7ald\u0131. \u201cKimdir o?\u201d diye ba\u011f\u0131rd\u0131 Enlil. Ger\u00e7ekten kimdi bu m\u00fcnasebetsiz gecenin bir vaktinde? \u201cTanr\u0131m, halk \u00e7ok endi\u015feli. Hepsi d\u0131\u015far\u0131da sizi ve tanr\u0131\u00e7am\u0131z Ninlil\u2019i istiyorlar\u201d dedi adam. Sesi o kadar endi\u015feli geliyordu ki Enlil yataktan f\u0131rlayarak giyindi. Ama birden tanr\u0131 oldu\u011funu hat\u0131rlad\u0131. Bu ne sa\u00e7ma bir i\u015fti b\u00f6yle? Halk\u0131 \u00e7a\u011f\u0131r\u0131yor diye ayaklar\u0131na m\u0131 gidecekti ko\u015fa ko\u015fa? \u201cNeden endi\u015feliymi\u015f halk?\u201d diye sordu Enlil. \u201cEfendim, halk ayakland\u0131 m\u0131 ne oldu, ben de tam anlamad\u0131m ama \u00e7\u0131ld\u0131rm\u0131\u015f vaziyetteler. Ben b\u00f6yle \u015fey g\u00f6rmedim efendim, daha \u00f6nce\u201d dedi adam. Enlil, \u201cTamam,\u201d dedi, \u201ctamam, sen git. Haz\u0131rlan\u0131p geliyorum.\u201d Ama zaten haz\u0131rd\u0131. O y\u00fczden biraz bo\u015f bo\u015f doland\u0131 odada. Ninlil\u2019e, onun da gelmesi i\u00e7in rica etti. Beraber \u00e7\u0131kt\u0131lar.<\/p>\n\n\n\n<p class=\"has-text-align-justify\">Enlil endi\u015fesini belli etmemeye \u00e7al\u0131\u015farak, \u201cNe istiyorsunuz?\u201d diye seslendi halk\u0131na. Hava karanl\u0131kt\u0131. Halk birden sustu. Onlar da Enlil kadar endi\u015feliydi demek ki. \u201cE, s\u00f6ylemeyecek misiniz?\u201d diye sordu Ninlil. Halk yukar\u0131y\u0131 i\u015faret etti. Enlil ve Ninlil yukar\u0131ya bakt\u0131lar ama hi\u00e7bir \u015fey anlamad\u0131lar. Her zamanki gibiydi, her gece oldu\u011fu gibi karanl\u0131kt\u0131. \u201cAnlamad\u0131m. Ne var yukar\u0131da?\u201d diye sordu Enlil. \u201cY\u00fcce tanr\u0131m,\u201d dedi halktan bir kad\u0131n, \u201ckader tabletlerimiz yok. Onlar\u2026 onlar \u00e7al\u0131nm\u0131\u015f!\u201d Halktan birka\u00e7 ki\u015fi a\u011flamaya ba\u015flad\u0131. \u201cHaa,\u201d dedi Enlil, \u201chava bug\u00fcn biraz kapal\u0131\u2026\u201d Ninlil hemen onu iteleyerek araya girdi: \u201cBunu kimin yapt\u0131\u011f\u0131n\u0131 biliyoruz, merak etmeyin. Zaten i\u00e7eride Enlil\u2019le birlikte bu durumu tart\u0131\u015f\u0131yorduk.\u201d \u201cPeki kim \u00e7ald\u0131?\u201d dedi bir rahip. \u201cKu\u015f adam\u2026 Ku\u015f adam Anzu \u00e7ald\u0131 onlar\u0131\u201d diye cevaplad\u0131 Enlil, durumun sa\u00e7mal\u0131\u011f\u0131yla alay ederek. \u201cPeki ya kaderlerimizi de\u011fi\u015ftirirse, biz ne yapar\u0131z o zaman?\u201d dedi bir adam. Halk tekrar a\u011flamaya ba\u015flam\u0131\u015ft\u0131.<\/p>\n\n\n\n<p class=\"has-text-align-justify\">Bu \u2018peki\u2019ler, \u2018peki ya\u2019lar bir t\u00fcrl\u00fc bitmiyordu. \u201c\u015eimdilik,\u201d dedi Ninlil, \u201cmuska haz\u0131rlay\u0131n. Bu sayede do\u011fa\u00fcst\u00fc yarat\u0131klar size yard\u0131m edeceklerdir.\u201d \u201cMuska m\u0131? O nedir?\u201d dedi bir rahip. \u201cM\u00fchr\u00fcn \u00fczerine resim ya da \u015fekiller kaz\u0131narak yap\u0131l\u0131r\u201d dedi Ninlil. \u201cNe resmi?\u201d dedi bu kez de rahip. Enlil, \u201cAnan\u0131n\u2026\u201d diye girdi, ama Ninlil hemen \u201cAna tanr\u0131n\u0131n resmi\u201d diye d\u00fczeltti. Rahipler hemen bunu not ald\u0131lar. Herkes tatmin olmu\u015f gibi g\u00f6r\u00fcn\u00fcyordu.<\/p>\n\n\n\n<p class=\"has-text-align-justify\">Enlil ile Ninlil tap\u0131na\u011fa do\u011fru ilerlediler. Enlil yaramaz bir \u00e7ocuk gibi Ninlil\u2019e f\u0131s\u0131ldad\u0131: \u201cUnutturma da yar\u0131n seninle ku\u015f av\u0131na \u00e7\u0131kal\u0131m.\u201d<\/p>"
    },
    "thr:total": "0",
    "comments": {
        "commentCount": null,
        "comments": []
    }
}