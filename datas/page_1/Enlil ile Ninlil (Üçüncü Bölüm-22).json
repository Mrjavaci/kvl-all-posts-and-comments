{"author":{"name":"kvl","uri":"https:\/\/kvlrap.wordpress.com"},"title":{"@type":"html","$":"Enlil ile Ninlil (\u00dc\u00e7\u00fcnc\u00fc B\u00f6l\u00fcm-22)"},"link":[{"@rel":"alternate","@type":"text\/html","@href":"https:\/\/kvlrap.wordpress.com\/2021\/03\/19\/enlil-ile-ninlil-ucuncu-bolum-22\/"},{"@rel":"replies","@type":"text\/html","@href":"https:\/\/kvlrap.wordpress.com\/2021\/03\/19\/enlil-ile-ninlil-ucuncu-bolum-22\/#comments","@thr:count":"0"},{"@rel":"replies","@type":"application\/atom+xml","@href":"https:\/\/kvlrap.wordpress.com\/2021\/03\/19\/enlil-ile-ninlil-ucuncu-bolum-22\/feed\/atom\/","@thr:count":"0"}],"id":"http:\/\/kvlrap.wordpress.com\/?p=4516","updated":"2021-03-03T18:15:03Z","published":"2021-03-19T14:00:40Z","category":[{"@scheme":"https:\/\/kvlrap.wordpress.com","@term":"Yaz\u0131lar"},{"@scheme":"https:\/\/kvlrap.wordpress.com","@term":"Enlil ile Ninlil (Roman)"}],"summary":{"@type":"html","$":"22 Glansin \/ MS 22. Yy Enlil ile Ninlil Glansin\u2019e d\u00f6nm\u00fc\u015flerdi. Gezegen y\u0131k\u0131l\u0131rkenkinin aksine \u00e7ok k\u0131sa s\u00fcrede toparlanm\u0131\u015ft\u0131. Herkes birbirinden mutluydu. Halktan mutluydular, rejimden mutluydular, tanr\u0131s\u0131ndan mutluydular. Enlil ile Ninlil de oradan bir vatanda\u015fl\u0131k ald\u0131 \u00f6nce, sonra b\u00fcy\u00fck bir d\u00fckk\u00e2n a\u00e7t\u0131lar. Bu d\u00fckk\u00e2n gezegenin ko\u015fu\u015fturmas\u0131na kar\u015f\u0131 do\u011fdu. Yani \u00e7\u0131k\u0131\u015flar\u0131n\u0131 bu rekl\u00e2mla yapt\u0131lar. \u0130nsanlar, bas\u0131n her &#8230; <a href=\"https:\/\/kvlrap.wordpress.com\/2021\/03\/19\/enlil-ile-ninlil-ucuncu-bolum-22\/\" class=\"more-link\">Okumaya devam et <span class=\"screen-reader-text\">Enlil ile Ninlil (\u00dc\u00e7\u00fcnc\u00fc&#160;B\u00f6l\u00fcm-22)<\/span><\/a>"},"content":{"@type":"html","$":"<p class=\"has-text-align-center\"><strong><u>22<\/u><\/strong><\/p>\n\n\n\n<p class=\"has-text-align-right\">Glansin \/ MS 22. Yy<\/p>\n\n\n\n<p class=\"has-text-align-justify\">Enlil ile Ninlil Glansin\u2019e d\u00f6nm\u00fc\u015flerdi. Gezegen y\u0131k\u0131l\u0131rkenkinin aksine \u00e7ok k\u0131sa s\u00fcrede toparlanm\u0131\u015ft\u0131. Herkes birbirinden mutluydu. Halktan mutluydular, rejimden mutluydular, tanr\u0131s\u0131ndan mutluydular.<\/p>\n\n\n\n<p class=\"has-text-align-justify\">Enlil ile Ninlil de oradan bir vatanda\u015fl\u0131k ald\u0131 \u00f6nce, sonra b\u00fcy\u00fck bir d\u00fckk\u00e2n a\u00e7t\u0131lar. Bu d\u00fckk\u00e2n gezegenin ko\u015fu\u015fturmas\u0131na kar\u015f\u0131 do\u011fdu. Yani \u00e7\u0131k\u0131\u015flar\u0131n\u0131 bu rekl\u00e2mla yapt\u0131lar. \u0130nsanlar, bas\u0131n her seferinde \u015fu c\u00fcmleyi kulland\u0131 oray\u0131 tan\u0131t\u0131rken: \u201cGezegendeki ac\u00fbl &nbsp;hayatlar\u0131m\u0131z\u0131 ele ald\u0131\u011f\u0131m\u0131zda ger\u00e7ekten k\u0131skanabilece\u011fimiz t\u00fcrden bir yer.\u201d<\/p>\n\n\n\n<p class=\"has-text-align-justify\">Burada insan\u0131 rahatlatabilecek her t\u00fcrden \u015fey vard\u0131: Kitaplar, klasik m\u00fczik, tabiat, \u015fiir, b\u00fcy\u00fc. K\u0131sa s\u00fcrede \u00e7ok b\u00fcy\u00fck \u00e7\u0131k\u0131\u015f yapt\u0131lar. Bu \u00e7\u0131k\u0131\u015flar\u0131n\u0131n en b\u00fcy\u00fck sebebiyse her isteyeni buraya almay\u0131\u015flar\u0131yd\u0131. \u0130nsanlar\u0131n \u00f6nceden randevu almalar\u0131 gerekiyordu. Bu da insanlarda merak uyand\u0131rmaya yetti.<\/p>\n\n\n\n<p class=\"has-text-align-justify\">Enlil ve Ninlil\u2019in orta ya\u015f bunal\u0131mlar\u0131na da iyi gelmi\u015fti bu durum. Bir tanr\u0131n\u0131n yaratt\u0131\u011f\u0131 kendi orman\u0131n\u0131n keyfini \u00e7\u0131karmas\u0131 gibi bir \u015feydi. Randevu i\u015fleriyle onlar u\u011fra\u015fm\u0131yordu. Birka\u00e7 insan tutmu\u015flard\u0131, onlar da buran\u0131n \u00e7ok uza\u011f\u0131nda bar\u0131n\u0131yorlard\u0131. Buray\u0131 b\u00fcrokratik i\u015flerle kimse huzursuz edemezdi. Buras\u0131 b\u00fcrokrasiden daha ciddi bir m\u00fcesseseydi.<\/p>\n\n\n\n<p class=\"has-text-align-justify\">Daha sonra insanlar aras\u0131nda buraya bir isim verme fikri h\u00e2s\u0131l oldu. Buraya, s\u00fcrekli geni\u015flemesinden ve sonsuzlu\u011fa gidebilecek bir potansiyele sahip olmas\u0131ndan dolay\u0131 \u201cEvren\u201d dediler. Ama bu \u00e7ok kli\u015feydi. O y\u00fczden Enlil derhal bu ismi \u201c<em>Gemi<\/em>\u201d olarak de\u011fi\u015ftirdi.<\/p>\n\n\n\n<p class=\"has-text-align-justify\">\u0130\u015fin e\u011flenceli k\u0131sm\u0131, Enlil ile Ninlil\u2019in buray\u0131 evleri olarak kullanmas\u0131yd\u0131. Her g\u00fcn kitap okuyan, m\u00fczik dinleyen, r\u00fcya g\u00f6ren, yemek yiyen insanlar\u0131n aras\u0131ndan ge\u00e7iyorlard\u0131. Buras\u0131n\u0131n en g\u00fczel yan\u0131 da buydu herhalde: \u0130nsanlar\u0131n s\u0131k\u0131nt\u0131dan yarat\u0131c\u0131la\u015fmas\u0131.<\/p>\n\n\n\n<p class=\"has-text-align-justify\">Glansin\u2019in n\u00fcfusu epeyi bir azalm\u0131\u015ft\u0131. \u015eu an on sekiz tane D\u00fcnya kadar n\u00fcfusa sahiptiler. Ve inan\u0131lmaz derecede yorgundu bu gezegen. Uzun s\u00fcren bir isyandan sonra istediklerinin olmu\u015f olmas\u0131n\u0131n bile tad\u0131n\u0131 \u00e7\u0131karamayacak kadar yorgundular. Tanr\u0131 kadar eskiydiler. Zaten bu y\u00fczden buradan ba\u015fka bir yerde b\u00f6yle bir d\u00fckk\u00e2n\u0131n tutmas\u0131na pek imk\u00e2n yoktu.<\/p>\n\n\n\n<p class=\"has-text-align-justify\">Her \u015fey ne kadar da g\u00fczeldi. Herkes tekrar mutlu oldu. Ama Enlil mutlu de\u011fildi. Ayn\u0131 \u015fekilde Ninlil de \u00f6yle.<\/p>\n\n\n\n<p class=\"has-text-align-justify\">Hi\u00e7bir \u015feyin tad\u0131n\u0131 \u00e7\u0131karam\u0131yorlard\u0131 art\u0131k. Nelerin oldu\u011funu bilmedi\u011fi kitaplar\u0131n aras\u0131nda dola\u015ft\u0131 bir s\u00fcre Enlil. Yere d\u00fc\u015fm\u00fc\u015f bir kitap g\u00f6z\u00fcne \u00e7arpt\u0131. Bu bir kitap gibi de\u011fildi, bir top A4 k\u00e2\u011f\u0131d\u0131na benziyordu. Bu y\u0131\u011f\u0131n dikkatini \u00e7ekmi\u015fti. Kendisine benzetti kitab\u0131. G\u00fcl\u00fcmsedi. Gidip e\u011filerek kitab\u0131 eline ald\u0131. \u00dczerinde \u201cKutsal Kitap\u201d yaz\u0131yordu. Sayfalar\u0131 \u00e7evirdi. Bir an inanamad\u0131. Bu, onun 6000 y\u0131l \u00f6nce yazd\u0131\u011f\u0131 ve bast\u0131racak bir matbaa bulamad\u0131\u011f\u0131 kutsal kitab\u0131yd\u0131. \u015ea\u015fk\u0131nl\u0131\u011f\u0131 buruk bir mutlulu\u011fa d\u00f6n\u00fc\u015fm\u00fc\u015ft\u00fc \u015fimdi.<\/p>\n\n\n\n<p class=\"has-text-align-justify\">Derhal Ninlil\u2019in yan\u0131na gitti. Tamamd\u0131. Onun da \u00e7ok ho\u015funa gitmi\u015fti. Gemi\u2019nin k\u00fct\u00fcphanesinde bast\u0131rd\u0131lar ve hemen hemen gezegenin her yerine da\u011f\u0131tt\u0131lar.<\/p>\n\n\n\n<p class=\"has-text-align-justify\">D\u00f6rt ay gibi \u00e7ok k\u0131sa bir s\u00fcrede \u2013Glansin\u2019in yeni takviminde bir ay, on bir g\u00fcnd\u00fc\u2013 kitap bir\u00e7ok insan taraf\u0131ndan ke\u015ffedildi. Neredeyse herkes bu kitab\u0131 okuyordu \u015fimdi. Okumayan insanlar ise yeni bask\u0131lar\u0131n\u0131n \u00e7\u0131kmas\u0131 i\u00e7in sab\u0131rs\u0131zl\u0131kla bekliyordu.<\/p>\n\n\n\n<p class=\"has-text-align-justify\">\u201cBu kitap,\u201d demi\u015fti John Childs, \u201cD\u00fcnya\u2019y\u0131 ke\u015ffeden bir bebe\u011fi, v\u00fccudunu ke\u015ffeden bir ergeni, zek\u00e2s\u0131n\u0131 ke\u015ffeden bir ortaya\u015fl\u0131y\u0131 ve evreni ke\u015ffeden bir tanr\u0131y\u0131 anlat\u0131yor.\u201d Kendisi evrenin en \u00e7ok r\u00f6portaj yapan canl\u0131s\u0131yd\u0131. Evrendeki t\u00fcm \u00fcnl\u00fclerle r\u00f6portaj\u0131 bulunurdu. Evrenin Charlie Rose\u2019u denilebilirdi kendisine. \u0130syan zaman\u0131nda G\u0131lgam\u0131\u015f\u2019la dahi r\u00f6portaj yapm\u0131\u015ft\u0131. Ona \u201cNas\u0131l bu kadar formda kalabiliyorsun?\u201d diye sormu\u015ftu. O da, \u201c\u00d6l\u00fcms\u00fczl\u00fck otu sayesinde\u201d diye cevaplam\u0131\u015ft\u0131.<\/p>\n\n\n\n<p class=\"has-text-align-justify\">\u015eimdi de Enlil ile bir r\u00f6portaj yapm\u0131\u015ft\u0131. R\u00f6portaj\u0131 okuyan herkes be\u011fenmi\u015fti. Bu da insanlar\u0131n Enlil\u2019i tan\u0131mak istemeleriyle ve Gemi\u2019nin a\u011fz\u0131na kadar dolmas\u0131yla sonu\u00e7land\u0131.<\/p>\n\n\n\n<div class=\"wp-block-image\"><figure class=\"aligncenter size-large is-resized\"><img loading=\"lazy\" data-attachment-id=\"4692\" data-permalink=\"https:\/\/kvlrap.wordpress.com\/1607779005170-3\/\" data-orig-file=\"https:\/\/kvlrap.files.wordpress.com\/2021\/03\/1607779005170-3.png\" data-orig-size=\"877,828\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"1607779005170-3\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2021\/03\/1607779005170-3.png?w=300\" data-large-file=\"https:\/\/kvlrap.files.wordpress.com\/2021\/03\/1607779005170-3.png?w=676\" src=\"https:\/\/kvlrap.files.wordpress.com\/2021\/03\/1607779005170-3.png?w=877\" alt=\"\" class=\"wp-image-4692\" width=\"167\" height=\"157\" srcset=\"https:\/\/kvlrap.files.wordpress.com\/2021\/03\/1607779005170-3.png?w=167 167w, https:\/\/kvlrap.files.wordpress.com\/2021\/03\/1607779005170-3.png?w=334 334w, https:\/\/kvlrap.files.wordpress.com\/2021\/03\/1607779005170-3.png?w=150 150w, https:\/\/kvlrap.files.wordpress.com\/2021\/03\/1607779005170-3.png?w=300 300w\" sizes=\"(max-width: 167px) 100vw, 167px\" \/><\/figure><\/div>\n\n\n\n<p class=\"has-text-align-justify\">JC: Eserinizde daima ortak bir fenomen bulunuyor: M\u00fczik. Ne tarz m\u00fczikler dinlersiniz? Mesel\u00e2 ilahilerden ho\u015flan\u0131r m\u0131s\u0131n\u0131z?<\/p>\n\n\n\n<p class=\"has-text-align-justify\">E: Yeni insanlar\u0131 ke\u015ffetmek benim ho\u015fuma gidiyor. Burada Subtrilyan, Melek Tavus, Alas ve Keder, sevdi\u011fim sanat\u00e7\u0131lar. Fakat as\u0131l favorilerim kesinlikle D\u00fcnya gezegenindeydi. Bach, Itr\u00ee, Hope Sandoval\u2026 Ve en sevdi\u011fim: Bj\u00f6rk.<\/p>\n\n\n\n<p class=\"has-text-align-justify\">JC: Anl\u0131yorum. Bizim i\u00e7in de onlar\u0131 ke\u015ffetmek i\u00e7in iyi bir f\u0131rsat.<\/p>\n\n\n\n<p class=\"has-text-align-justify\">E: Ne yaz\u0131k ki onlar\u0131 ke\u015ffetmeniz art\u0131k imk\u00e2ns\u0131z. \u00c7\u00fcnk\u00fc D\u00fcnya, n\u00fckleer bir sava\u015fa kurban gitti. Bu sava\u015f\u0131 da bir tufan izledi. Biraz bahts\u0131zlard\u0131 bu konuda anlayaca\u011f\u0131n\u0131z.<\/p>\n\n\n\n<p class=\"has-text-align-center\">\u2013\u2013<\/p>\n\n\n\n<p class=\"has-text-align-justify\">JC: Kitab\u0131n\u0131zda, olay \u00f6rg\u00fcs\u00fc yerine felsef\u00ee konulara \u00f6zellikle de\u011finmi\u015fsiniz. Yani, di\u011fer kutsal kitaplar gibi k\u00fc\u00e7\u00fck hik\u00e2yelerden olu\u015fmuyor bu kitap. Felsef\u00ee denemelerden olu\u015fuyor, \u00f6yle diyebilir miyiz?<\/p>\n\n\n\n<p class=\"has-text-align-justify\">E: K\u0131smen. Asl\u0131nda hik\u00e2yeler elbette var. Ama anlamak i\u00e7in derine inmelisiniz. O zaman olay \u00f6rg\u00fcs\u00fcn\u00fc de g\u00f6receksiniz.<\/p>\n\n\n\n<p class=\"has-text-align-justify\">JC: \u201c<em>Mutlak bilgi Tanr\u0131n\u0131nd\u0131r. \u0130nsan bilmez, zanneder. \u0130nsan\u0131n Tanr\u0131 kel\u00e2m\u0131 haricinde bildi\u011fi her \u015fey zand\u0131r.<\/em>\u201d H\u00e2l\u00e2 bu d\u00fc\u015f\u00fcnceyi savunuyor musunuz?<\/p>\n\n\n\n<p class=\"has-text-align-justify\">E: Elbette. Kitab\u0131 \u00f6zellikle bunun i\u00e7in kontrol ettik e\u015fim Ninlil\u2019le. Zira 6000 y\u0131l \u00f6nce yazm\u0131\u015ft\u0131m, de\u011fi\u015ftirmek istedi\u011fim yerler olabilirdi.<\/p>\n\n\n\n<p class=\"has-text-align-center\">\u2013\u2013<\/p>\n\n\n\n<p class=\"has-text-align-justify\">JC: \u015eimdi ne yapmay\u0131 d\u00fc\u015f\u00fcn\u00fcyorsunuz?<\/p>\n\n\n\n<p class=\"has-text-align-justify\">E: Hi\u00e7bir fikrim yok. D\u00fckk\u00e2n\u0131mda daha fazla Bj\u00f6rk \u015fark\u0131lar\u0131 \u00e7alabilirim. Hayat\u0131mdaki tek de\u011fi\u015fiklik bu olacak herhalde.<\/p>\n\n\n\n<p class=\"has-text-align-justify\">JC: Az \u00f6nce ara\u015ft\u0131rd\u0131m kendisini. Farkl\u0131 bir ba\u011f\u0131n\u0131z bulunuyor mu? Bir an\u0131 belki?<\/p>\n\n\n\n<p class=\"has-text-align-justify\">E: Bir keresinde Jeep\u2019ine \u2018\u00fczg\u00fcn\u00fcm\u2019 yaz\u0131l\u0131 bir k\u00e2\u011f\u0131t b\u0131rakm\u0131\u015ft\u0131m.<\/p>\n\n\n\n<p>JC: Ni\u00e7in? Arabas\u0131na m\u0131 \u00e7arpm\u0131\u015ft\u0131n\u0131z?<\/p>\n\n\n\n<p>E: Hay\u0131r. Mesele de bu ya.<\/p>\n\n\n\n<p>JC: Anl\u0131yorum.<\/p>\n\n\n\n<div class=\"wp-block-image\"><figure class=\"aligncenter size-large is-resized\"><img loading=\"lazy\" data-attachment-id=\"4693\" data-permalink=\"https:\/\/kvlrap.wordpress.com\/1614789945474-7\/\" data-orig-file=\"https:\/\/kvlrap.files.wordpress.com\/2021\/03\/1614789945474-7.png\" data-orig-size=\"1324,747\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"1614789945474-7\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2021\/03\/1614789945474-7.png?w=300\" data-large-file=\"https:\/\/kvlrap.files.wordpress.com\/2021\/03\/1614789945474-7.png?w=676\" src=\"https:\/\/kvlrap.files.wordpress.com\/2021\/03\/1614789945474-7.png?w=1024\" alt=\"\" class=\"wp-image-4693\" width=\"216\" height=\"121\" srcset=\"https:\/\/kvlrap.files.wordpress.com\/2021\/03\/1614789945474-7.png?w=214 214w, https:\/\/kvlrap.files.wordpress.com\/2021\/03\/1614789945474-7.png?w=429 429w, https:\/\/kvlrap.files.wordpress.com\/2021\/03\/1614789945474-7.png?w=150 150w, https:\/\/kvlrap.files.wordpress.com\/2021\/03\/1614789945474-7.png?w=300 300w\" sizes=\"(max-width: 216px) 100vw, 216px\" \/><\/figure><\/div>\n\n\n\n<p class=\"has-text-align-justify\">\u015eimdi Enlil bir imza g\u00fcn\u00fcnde kutsal kitab\u0131n\u0131 imzal\u0131yordu. \u00c7ok fazla insan oldu\u011fu i\u00e7in stant d\u0131\u015far\u0131ya ta\u015f\u0131nm\u0131\u015ft\u0131. Herkes mutlu ve g\u00fcl\u00fcc\u00fckler i\u00e7erisindeydi. Fakat Enlil g\u00fclmek i\u00e7in kendini hi\u00e7 de zorlam\u0131yordu. \u00c7\u00fcnk\u00fc komik ya da sempatik olan bir durum yoktu ona g\u00f6re. \u201c\u0130smin ne can\u0131m?\u201d diye sordu. \u201cWaret\u201d dedi gotik k\u0131z. \u201cHeceler misin can\u0131m benim?\u201d dedi Enlil, \u201cben isminin nas\u0131l yaz\u0131ld\u0131\u011f\u0131n\u0131 nereden bilebilirim acaba?\u201d \u201cHakl\u0131s\u0131n\u0131z efendim, W\u2013A\u2013R\u2013E\u2013T\u201d dedi Gothic k\u0131z. \u201cPeki Waret. Sevgilerimle.\u201d<\/p>\n\n\n\n<p class=\"has-text-align-justify\">\u201c\u0130smin ne can\u0131m?\u201d diye tekrar sordu Enlil, otomati\u011fe ba\u011flam\u0131\u015ft\u0131. \u201cLilith\u201d dedi ince bir ses. \u201cHeceler mi\u2026\u201d Deh\u015fetle kafas\u0131n\u0131 kald\u0131r\u0131p kar\u015f\u0131s\u0131ndaki kad\u0131na bakt\u0131 Enlil. Bu Lilith\u2019ti. Marianne Faithful gibi g\u00fcl\u00fcms\u00fcyordu. \u201cNe ar\u0131yorsun burada?\u201d diye sordu Enlil. \u201cBen bir \u015fey aram\u0131yorum,\u201d dedi Lilith, \u201c\u00f6ylesine geziyordum, senin de burada oldu\u011funu duydum. \u00c7ok pop\u00fcler olmu\u015fsun. Tebrik ederim.\u201d Enlil hi\u00e7bir \u015fey s\u00f6ylemeden kitab\u0131n\u0131 imzalad\u0131. \u201cTe\u015fekk\u00fcrler\u201d dedi Lilith, sonra kitab\u0131 al\u0131p arkadaki \u00e7ocu\u011fa verdi.<\/p>\n\n\n\n<p class=\"has-text-align-justify\">Enlil\u2019in can\u0131 \u00e7ok s\u0131k\u0131lm\u0131\u015ft\u0131 \u015fimdi. Birka\u00e7 kitap daha imzalad\u0131ktan sonra konu\u015ftu: \u201cGidin art\u0131k. \u0130mza g\u00fcn\u00fc bu kadard\u0131\u201d deyip masadan kalkt\u0131 Enlil. \u0130nsanlar\u0131n bir k\u0131sm\u0131 itiraz ediyor, bir k\u0131sm\u0131 yalvar\u0131yor ve bir k\u0131sm\u0131 da bu davran\u0131\u015f\u0131 \u00e7ok \u2018<em>cool<\/em>\u2019 olarak nitelendiriyordu.<\/p>\n\n\n\n<p class=\"has-text-align-justify\">Bu olaydan yakla\u015f\u0131k bir g\u00fcn sonra Gemi\u2019nin kap\u0131 zili \u00e7ald\u0131. \u0130lk defa buran\u0131n kap\u0131 zili \u00e7al\u0131yordu. \u00c7\u00fcnk\u00fc bu gezegende \u2018kap\u0131 zili\u2019ne benzer bir icat yoktu. Kimsenin akl\u0131na gelmemi\u015fti. \u00d6yleyse bu gelen ya merakl\u0131yd\u0131 ya da merakl\u0131 bir D\u00fcnyal\u0131yd\u0131. Meraks\u0131z bir D\u00fcnyal\u0131ya rastlamam\u0131\u015ft\u0131 Enlil.<\/p>\n\n\n\n<p class=\"has-text-align-justify\">Ninlil kap\u0131y\u0131 a\u00e7t\u0131\u011f\u0131 anda bir \u00e7\u0131\u011fl\u0131k att\u0131. Enlil birden ayakland\u0131, sonra kap\u0131dakinin Sin, Nur ve bir bebek oldu\u011funu g\u00f6rd\u00fc.<\/p>\n\n\n\n<p class=\"has-text-align-justify\">\u201cBu, bebe\u011fimiz\u201d dedi Nur Ning\u00e2l, \u201c\u0130smi Ere\u015fkigal.\u201d Herkes g\u00fcl\u00fcmsedi. Okuyucu da g\u00fcl\u00fcmsedi. \u201cK\u0131z olmu\u015f yine\u201d diye g\u00fcld\u00fc annesi.<\/p>\n\n\n\n<p class=\"has-text-align-justify\">Sin \u00e7\u0131kt\u0131klar\u0131 evren turuyla ilgili g\u00fczel ve heyecanl\u0131 \u015feyleri anlatt\u0131 anne ve babas\u0131na. Sonra babas\u0131yla gurur duydu\u011funu s\u00f6yledi, neredeyse her gezegende babas\u0131n\u0131n \u00fcn\u00fcn\u00fcn yay\u0131lm\u0131\u015f oldu\u011fundan bahsetti. Saat ge\u00e7 olmu\u015ftu. Enlil ile Ninlil, Gemi\u2019yi kapatarak Sin ve Nur\u2019a bir oda ayarlad\u0131. Sonra saatin iyice ge\u00e7 oldu\u011funu hat\u0131rlatt\u0131 Sin. Hep beraber uyudular.<\/p>\n\n\n\n<p class=\"has-text-align-justify\">Birka\u00e7 saat sonra Glansin gezegeninin ufak g\u00fcne\u015fi, alt\u0131 saat sonra da b\u00fcy\u00fck g\u00fcne\u015fi do\u011fdu. Yava\u015f yava\u015f herkes uyanm\u0131\u015ft\u0131 \u015fimdi. Nur uzun zamand\u0131r al\u0131\u015fkanl\u0131k edindi\u011fi \u015feyi yapt\u0131, uyand\u0131\u011f\u0131 gibi k\u0131z\u0131n\u0131n be\u015fi\u011fine gitti. Fakat bu kez her zamankinden farkl\u0131 olarak bebek, be\u015fi\u011finde de\u011fildi. Nur ister istemez panikledi. Derhal Sin\u2019i uyand\u0131rd\u0131. \u201cBebe\u011fimiz kay\u0131p\u201d dedi. Bu kez Sin de panikledi.<\/p>"},"thr:total":"0","comments":{"commentCount":null,"comments":[]}}