{
    "author": {
        "name": "kvl",
        "uri": "http:\/\/kvlrap.wordpress.com"
    },
    "title": {
        "@type": "html",
        "$": "Enlil ile Ninlil (\u0130kinci B\u00f6l\u00fcm-17)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2021\/03\/14\/enlil-ile-ninlil-ikinci-bolum-17\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2021\/03\/14\/enlil-ile-ninlil-ikinci-bolum-17\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2021\/03\/14\/enlil-ile-ninlil-ikinci-bolum-17\/feed\/atom\/",
            "@thr:count": "0"
        }
    ],
    "id": "https:\/\/kvlrap.wordpress.com\/?p=4506",
    "updated": "2021-03-04T06:10:14Z",
    "published": "2021-03-14T14:00:32Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Enlil ile Ninlil (Roman)"
        }
    ],
    "summary": {
        "@type": "html",
        "$": "\u0130K\u0130NC\u0130 B\u00d6L\u00dcMdo\u011fumun sonu G\u00f6be\u011findeki kaslar emanet az sonra bo\u015falacaks\u0131nBen s\u0131radaki eylemim, anlad\u0131n m\u0131?\u00c7ok ama \u00e7ok k\u00f6t\u00fc \u015feyler olacakFakat zaten sen de bunu bekliyorsun. 17 D\u00fcnya \/ MS 22. Yy D\u00fcnya\u2019n\u0131n psikolojisi bozulmu\u015ftu. Art\u0131k insanlar\u0131n yar\u0131s\u0131 anti\u2013depresan t\u00fcr\u00fc haplar kullan\u0131yordu, kalan yar\u0131s\u0131 ise nas\u0131l olsa bir saat sonra \u00f6lecekleri i\u00e7in haletiruhiyelerini pek de umursar vaziyette de\u011fildi. &#8230; <a href=\"https:\/\/kvlrap.wordpress.com\/2021\/03\/14\/enlil-ile-ninlil-ikinci-bolum-17\/\" class=\"more-link\">Okumaya devam et <span class=\"screen-reader-text\">Enlil ile Ninlil (\u0130kinci&#160;B\u00f6l\u00fcm-17)<\/span><\/a>"
    },
    "content": {
        "@type": "html",
        "$": "<p class=\"has-text-align-center\"><strong>\u0130K\u0130NC\u0130 B\u00d6L\u00dcM<br>do\u011fumun sonu<\/strong><\/p>\n\n\n\n<p class=\"has-text-align-center\"><em>G\u00f6be\u011findeki kaslar emanet az sonra bo\u015falacaks\u0131n<br>Ben s\u0131radaki eylemim, anlad\u0131n m\u0131?<br>\u00c7ok ama \u00e7ok k\u00f6t\u00fc \u015feyler olacak<br>Fakat zaten sen de bunu bekliyorsun.<\/em><\/p>\n\n\n\n<p class=\"has-text-align-center\"><strong><u><br><\/u><\/strong><strong><u>17<\/u><\/strong><\/p>\n\n\n\n<p class=\"has-text-align-right\">D\u00fcnya \/ MS 22. Yy<\/p>\n\n\n\n<p class=\"has-text-align-justify\">D\u00fcnya\u2019n\u0131n psikolojisi bozulmu\u015ftu. Art\u0131k insanlar\u0131n yar\u0131s\u0131 anti\u2013depresan t\u00fcr\u00fc haplar kullan\u0131yordu, kalan yar\u0131s\u0131 ise nas\u0131l olsa bir saat sonra \u00f6lecekleri i\u00e7in haletiruhiyelerini pek de umursar vaziyette de\u011fildi. Son k\u0131rk yedi saattir neredeyse herkes bu duruma bir \u00e7\u00f6z\u00fcm bulabilmek i\u00e7in seferber olmu\u015ftu. \u201cGeldiklerinde para \u00f6nerelim\u201d diyenler oldu; \u201cKlasik m\u00fczik sanat\u00e7\u0131lar\u0131m\u0131z\u0131 verelim\u201d diyenler oldu; \u201cMezopotamya tarihini \u00e7ok iyi bilen bir tarih\u00e7iyi verelim\u201d diyenler bile oldu. Bir s\u00fcre d\u00fcr\u00fcst olup delikanl\u0131 gibi, G\u0131lgam\u0131\u015f\u2019\u0131n \u00f6ld\u00fc\u011f\u00fcn\u00fc s\u00f6ylemeyi d\u00fc\u015f\u00fcnd\u00fcler; sonra bir s\u00fcre onlarla sava\u015fmay\u0131 d\u00fc\u015f\u00fcnd\u00fcler; \u2013fakat Amerika bu duruma kar\u015f\u0131 \u00e7\u0131kt\u0131, gerek\u00e7e olarak da bu konuya fazla b\u00fct\u00e7e ay\u0131ramayaca\u011f\u0131n\u0131 s\u00f6yledi\u2013 ve bir s\u00fcre gezegende kimse yokmu\u015f gibi yapmay\u0131 bile d\u00fc\u015f\u00fcnd\u00fcler. (Bu, son fikri kamufle olmay\u0131 \u00e7ok iyi beceren Afrika kabileleri d\u00fc\u015f\u00fcnm\u00fc\u015ft\u00fc.)<\/p>\n\n\n\n<p class=\"has-text-align-justify\">Fazla bir zamanlar\u0131 kalmam\u0131\u015ft\u0131. \u0130nsanlar \u015fimdiden o i\u011fren\u00e7 sesi duymamak i\u00e7in haz\u0131rl\u0131klar yap\u0131yordu. Hatta bu insanlara bir\u00e7ok \u00fclkenin ba\u015fbakan\u0131 bile d\u00e2hildi. NASA\u2019ya dan\u0131\u015f\u0131ld\u0131. Ne oldu, ne olacak, gelenler hangi gezegendendi, neden G\u0131lgam\u0131\u015f\u2019\u0131 istiyorlar, evrende neler olup bitiyor? NASA bu sorulara kar\u015f\u0131l\u0131k internet sitesinden, din\u00ee bir program misali uzay foto\u011fraflar\u0131 payla\u015fmakla yetindi. Fakat daha sonra bu foto\u011fraflar\u0131n, gelen geminin ard\u0131ndan \u00e7ekildi\u011fi a\u00e7\u0131kland\u0131. Geminin nereye gitti\u011fini tespit etmeye \u00e7al\u0131\u015fm\u0131\u015flar ve bir gezegene ula\u015fm\u0131\u015flard\u0131. Bu gezegenin kaynaklarda bir ad\u0131 yoktu. Daha \u00f6nce tespit edilmi\u015fti ama gezegene yaln\u0131zca iki hayat yoksunu rengin h\u00e2kim oldu\u011fu g\u00f6r\u00fcld\u00fc\u011f\u00fc i\u00e7in ilgilenilmemi\u015fti. Bu iki renk Gri ve Siyaht\u0131. Bu gezegen \u00e7ok kalabal\u0131k oldu\u011fundan gri, binalar\u0131n \u00e7at\u0131lar\u0131; siyah ise insanlar\u0131n sa\u00e7lar\u0131yd\u0131. \u201cDeniz meniz hi\u00e7 mi bir \u015fey yok bu am\u0131na koydu\u011fumun gezegeninde?\u201d \u015feklinde sorular y\u00f6neltiliyordu televizyonunun ba\u015f\u0131nda NASA\u2019n\u0131n yapt\u0131\u011f\u0131 bu ke\u015ffi dinleyen T\u00fcrkiye\u2019nin k\u0131raathanelerindeki insanlar taraf\u0131ndan. Evet, yoktu. Ama arada k\u0131z\u0131l rengi vard\u0131. NASA bunlar\u0131n da yang\u0131nlar olabilece\u011fi g\u00f6r\u00fc\u015f\u00fcnde fikir birli\u011fine vard\u0131.<\/p>\n\n\n\n<p class=\"has-text-align-justify\">Peki, bu durumda yap\u0131lacak bir \u015fey var m\u0131yd\u0131? Gezegen tespit edilmi\u015fti ama oraya bir mesaj dahi yollamak y\u0131llar s\u00fcrerdi. Temel problemden iyice uzakla\u015f\u0131yorlard\u0131. Bu adamlar G\u0131lgam\u0131\u015f\u2019\u0131 istiyorlarsa alacaklard\u0131. En az\u0131ndan bu onlar\u0131 bir s\u00fcre oyalard\u0131. Derken vakit geldi. K\u0131rk sekizinci saatin sonuydu bu. Ne yapacaklard\u0131? Planlar i\u015fe yaramam\u0131\u015ft\u0131, do\u011fa\u00e7layacaklard\u0131 o halde.<\/p>\n\n\n\n<p>Beklediler.<\/p>\n\n\n\n<p>Beklediler.<\/p>\n\n\n\n<p class=\"has-text-align-justify\">Gelen giden olmad\u0131. \u201cUzay trafi\u011fi t\u0131kal\u0131d\u0131r. Az sonra gelirler\u201d \u015feklinde radyo yay\u0131nlar\u0131 yap\u0131ld\u0131, yine beklediler. H\u00e2l\u00e2 kimse yoktu. Ortal\u0131kta ne bir \u00f6rt\u00fc ne de bir ses vard\u0131. Dalga m\u0131 ge\u00e7ilmi\u015fti? Uzun bir s\u00fcre b\u00fcy\u00fck bir topluluk bunu CIA\u2019in ya da HAARP\u2019\u0131n yapm\u0131\u015f oldu\u011fu konusunda hemfikir oldular. Bu, hat\u0131r\u0131 say\u0131l\u0131r bir topluluktu. Ama onlar da hi\u00e7bir \u015feyi ispatlayamad\u0131klar\u0131 i\u00e7in i\u00e7lerinde hep bir \u015f\u00fcpheyle kald\u0131lar.<\/p>\n\n\n\n<p class=\"has-text-align-justify\">O dakikadan itibaren t\u00fcm D\u00fcnya\u2019da panikatak ba\u015f g\u00f6stermeye ba\u015flad\u0131. Ha oldu ha olacak endi\u015fesiyle insanlar ya durup dururken kulaklar\u0131n\u0131 t\u0131k\u0131yor ya da s\u00fcrekli g\u00f6ky\u00fcz\u00fcne bak\u0131yorlard\u0131.<\/p>\n\n\n\n<p class=\"has-text-align-justify\">Aradan bir y\u0131l ge\u00e7ti, D\u00fcnya h\u00e2l\u00e2 bu korkusunu yenememi\u015fti. Bir y\u0131l \u00f6nce olan o olay, ard\u0131nda paranoyak bir gezegen b\u0131rakm\u0131\u015ft\u0131. \u0130ntihar, \u015fizofreni, umutsuzluk gibi durumlar inan\u0131lmaz derecede artm\u0131\u015ft\u0131. Nas\u0131l olacakt\u0131? Mesel\u00e2 ben \u015fu binay\u0131 yapsam ne olurdu? Ya da \u015fu arabay\u0131 \u00fcretsem ne de\u011fi\u015fecekti? Ya on dakika sonra o uzay gemisi tekrar gelip D\u00fcnya\u2019y\u0131 yok ederseydi? O zaman ne anlam\u0131 kalacakt\u0131? K\u0131sacas\u0131 D\u00fcnya t\u0131marhaneye d\u00f6nm\u00fc\u015ft\u00fc.<\/p>\n\n\n\n<div class=\"wp-block-image\"><figure class=\"aligncenter size-large is-resized\"><img loading=\"lazy\" data-attachment-id=\"4666\" data-permalink=\"https:\/\/kvlrap.wordpress.com\/1607775549186\/\" data-orig-file=\"https:\/\/kvlrap.files.wordpress.com\/2021\/03\/1607775549186.png\" data-orig-size=\"1317,779\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"1607775549186\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2021\/03\/1607775549186.png?w=300\" data-large-file=\"https:\/\/kvlrap.files.wordpress.com\/2021\/03\/1607775549186.png?w=676\" src=\"https:\/\/kvlrap.files.wordpress.com\/2021\/03\/1607775549186.png?w=1024\" alt=\"\" class=\"wp-image-4666\" width=\"136\" height=\"80\" srcset=\"https:\/\/kvlrap.files.wordpress.com\/2021\/03\/1607775549186.png?w=136 136w, https:\/\/kvlrap.files.wordpress.com\/2021\/03\/1607775549186.png?w=272 272w, https:\/\/kvlrap.files.wordpress.com\/2021\/03\/1607775549186.png?w=150 150w\" sizes=\"(max-width: 136px) 100vw, 136px\" \/><\/figure><\/div>\n\n\n\n<p class=\"has-text-align-right\">Glansin \/ MS 22. Yy<\/p>\n\n\n\n<p class=\"has-text-align-justify\">\u00dc\u00e7 ay \u00f6nce Nur ve Sin\u2019in nur toplar\u0131 gibi ikiz k\u0131zlar\u0131 olmu\u015ftu. Bu do\u011fum Nibiru\u2019da ger\u00e7ekle\u015fmi\u015fti. Fakat babas\u0131 Sin h\u00e2l\u00e2 onlar\u0131n y\u00fcz\u00fcn\u00fc bile g\u00f6rememi\u015fti. \u00c7\u00fcnk\u00fc Nur ve Melis h\u00e2l\u00e2 Azem\u2019in (G\u0131lgam\u0131\u015f\u2019\u0131n) elindeydiler. Ona kimse engel olamam\u0131\u015ft\u0131. Ne Sin ne de Enlil ula\u015fabilmi\u015fti.<\/p>\n\n\n\n<p class=\"has-text-align-justify\">Glansin gezegeni ise 6000 k\u00fcsur y\u0131l sonra istedi\u011fini alm\u0131\u015f, rejimi devirmi\u015fti. Bu arada da bu m\u00fcjdeli haberi D\u00fcnya\u2019ya verip, art\u0131k G\u0131lgam\u0131\u015f\u2019\u0131 bulmalar\u0131na gerek kalmad\u0131\u011f\u0131n\u0131 s\u00f6ylemeyi unutmu\u015flard\u0131. \u0130nsanl\u0131k haliydi, arada olurdu b\u00f6yle \u015feyler.<\/p>\n\n\n\n<p class=\"has-text-align-justify\">Glansin\u2019de trelokrasinin devrilmesinin ard\u0131ndan yeni bir rejim olan <em>platokrasi<\/em>yi ortaya \u00e7\u0131karm\u0131\u015flard\u0131. Platokrasi, tamamen Platon\u2019un <em>Devlet<\/em> kitab\u0131na dayan\u0131yordu. 6000 y\u0131ll\u0131k isyandan sonra b\u00f6yle bir devlet burunlar\u0131nda t\u00fct\u00fcyordu. Art\u0131k Devlet halk\u0131n\u0131n yan\u0131ndayd\u0131, tam da istedikleri gibi.<\/p>\n\n\n\n<p class=\"has-text-align-justify\">\u0130syan\u0131n ard\u0131ndan gezegen \u00e7ap\u0131nda bir temizleme d\u00f6nemi ba\u015flam\u0131\u015ft\u0131. Y\u0131k\u0131lan binalar tek tek temizleniyordu. Gezegende art\u0131k hi\u00e7 bina kalmam\u0131\u015ft\u0131. Dolay\u0131s\u0131yla \u2018i\u00e7erisi\u2019 diye bir yer olmad\u0131\u011f\u0131 i\u00e7in t\u00fcm insanlar d\u0131\u015far\u0131da yat\u0131yordu. Tabii baz\u0131 dev \u00e7ad\u0131rlar h\u00e2l\u00e2 mevcuttu ama onlar da her \u015fehirde en fazla iki\u015fer taneydi. Gezegen tamamen ba\u015ftan in\u015fa ediliyor gibiydi. N\u00fcfus bir hayli azalm\u0131\u015ft\u0131. \u00c2deta ilk\u00e7a\u011f ya\u015fan\u0131yor gibiydi. En ilkel \u015fekillerde k\u0131sa\u2013k\u00fct binalar in\u015fa etmeye ba\u015flad\u0131lar ilk \u00f6nce. Sonra tanr\u0131larla ilgili d\u00fczenlemeler yapt\u0131lar. Art\u0131k tek tanr\u0131ya inan\u0131lacakt\u0131. Gereksiz t\u00fcm tanr\u0131lar\u0131 sildiler \u00f6nce, sonra kalanlar\u0131 da halk oylamas\u0131na sundular. Be\u015f y\u00fcz milyar k\u00fcsur oyla Zeus kazan\u0131rken \u00fc\u00e7 y\u00fcz elli milyar k\u00fcsur oyla Enlil kaybetti. Anla\u015f\u0131lan i\u015fe yaramayan fikrinden dolay\u0131 halk ondan vazge\u00e7mi\u015fti.<\/p>\n\n\n\n<p class=\"has-text-align-justify\">\u015eimdiyse Enlil \u00e7\u00f6z\u00fclm\u00fc\u015f bir ayakkab\u0131 ba\u011fc\u0131\u011f\u0131 gibi bir binan\u0131n \u00e7at\u0131s\u0131ndan a\u015fa\u011f\u0131 do\u011fru sark\u0131t\u0131l\u0131yordu. \u00c7ok \u00e7aresiz ve \u00fcmitsiz g\u00f6z\u00fck\u00fcyordu. Derken g\u00f6z\u00fcne, kar\u015f\u0131 binadaki bir afi\u015f \u00e7arpt\u0131, \u201c\u015eanss\u0131z Seni!\u201d yaz\u0131yordu afi\u015fte. Umudu iyice k\u0131r\u0131ld\u0131. \u00c7at\u0131daki, Enlil\u2019i bacaklar\u0131ndan sark\u0131tan Sin \u015fimdi ona t\u00fcm g\u00fcc\u00fcyle ba\u011f\u0131r\u0131yordu: \u201c\u015eimdi nas\u0131l hissediyorsun ha?\u201d \u201cMuameleye yatm\u0131\u015f gibi\u201d diye yan\u0131tlad\u0131 Enlil. Sin bir an \u015fa\u015f\u0131rd\u0131, sonra kahkahalarla g\u00fclmeye ba\u015flad\u0131.<\/p>\n\n\n\n<p class=\"has-text-align-justify\">\u201cHakl\u0131s\u0131n,\u201d diyordu Sin, \u201cistersen vazge\u00e7elim \u015fu i\u015ften, akl\u0131na fikir filan gelece\u011fi yok.\u201d \u201cHay\u0131r hay\u0131r, bekle\u201d diye inledi Enlil. \u201cAnlam\u0131yorum baba, ne dedin?\u201d diye ba\u011f\u0131rd\u0131 Sin. \u201cBekle, diyorum. Yukar\u0131 \u00e7ekme sak\u0131n. Sadece bekle\u201d dedi Enlil. Sonra G\u0131lgam\u0131\u015f\u2019\u0131n yerinde olsayd\u0131 s\u0131radaki hamlesinin ne olabilece\u011fini d\u00fc\u015f\u00fcnd\u00fc. Daha \u00f6nce hi\u00e7 denenmemi\u015f bir y\u00f6ntemle bir kli\u015feyi birle\u015ftirmi\u015fti. \u00dc\u00e7 ay \u00f6nce ikizler do\u011fmu\u015f olmal\u0131yd\u0131. Peki \u015fimdi ne yapacakt\u0131 bu bebeklerle? Derken g\u00f6z\u00fcne kar\u015f\u0131 apartmandaki bir kad\u0131n ili\u015fti. Kad\u0131n, bebe\u011fini emziriyordu. Bu arada kad\u0131n da pencereden d\u0131\u015far\u0131ya bakt\u0131 ve Enlil ile Sin\u2019i g\u00f6r\u00fcnce bir \u00e7\u0131\u011fl\u0131k att\u0131.<\/p>\n\n\n\n<p class=\"has-text-align-justify\">Enlil \u015fimdi Sin\u2019e, \u201cYukar\u0131 \u00e7ek beni\u201d diye ba\u011f\u0131r\u0131yordu. Sin derhal denileni yapt\u0131. \u201cBuldum, buldum,\u201d diye ba\u011f\u0131r\u0131yordu Enlil, \u201cbebeklere bir anne bulacak.\u201d<\/p>\n\n\n\n<div class=\"wp-block-image\"><figure class=\"aligncenter size-large is-resized\"><img loading=\"lazy\" data-attachment-id=\"4667\" data-permalink=\"https:\/\/kvlrap.wordpress.com\/1614789945474-1\/\" data-orig-file=\"https:\/\/kvlrap.files.wordpress.com\/2021\/03\/1614789945474-1.png\" data-orig-size=\"1324,747\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"1614789945474-1\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2021\/03\/1614789945474-1.png?w=300\" data-large-file=\"https:\/\/kvlrap.files.wordpress.com\/2021\/03\/1614789945474-1.png?w=676\" src=\"https:\/\/kvlrap.files.wordpress.com\/2021\/03\/1614789945474-1.png?w=1024\" alt=\"\" class=\"wp-image-4667\" width=\"185\" height=\"103\" srcset=\"https:\/\/kvlrap.files.wordpress.com\/2021\/03\/1614789945474-1.png?w=183 183w, https:\/\/kvlrap.files.wordpress.com\/2021\/03\/1614789945474-1.png?w=365 365w, https:\/\/kvlrap.files.wordpress.com\/2021\/03\/1614789945474-1.png?w=150 150w, https:\/\/kvlrap.files.wordpress.com\/2021\/03\/1614789945474-1.png?w=300 300w\" sizes=\"(max-width: 185px) 100vw, 185px\" \/><\/figure><\/div>\n\n\n\n<p class=\"has-text-align-right\">Bilinmiyor \/ MS 22. Yy<\/p>\n\n\n\n<p class=\"has-text-align-justify\">Lilith, o g\u00fcn b\u00fcy\u00fck bir ba\u015f a\u011fr\u0131s\u0131yla uyanm\u0131\u015ft\u0131. \u2018Ak\u015famdan kalma\u2019 denilen durumun insanl\u0131k tarihindeki ilk ems\u00e2lini o ya\u015fam\u0131\u015ft\u0131 ve sonuncusunu da \u015fu an ya\u015f\u0131yordu. Onu kimse anlam\u0131yordu ama bu durumu da umursad\u0131\u011f\u0131 yoktu. Ne vard\u0131 yani? B\u00f6yle dar fikirli insanlarla niye muhatap oluyordu ki?<\/p>\n\n\n\n<p class=\"has-text-align-justify\">O, \u00c2dem\u2019in Havva\u2019dan \u00f6nceki e\u015fiydi. Ve bug\u00fcn, onun cenneti ve \u00c2dem\u2019i terk edi\u015finin bilmemka\u00e7\u0131nc\u0131 y\u0131ld\u00f6n\u00fcm\u00fcyd\u00fc. O hi\u00e7bir \u015fey b\u00f6yle olsun istememi\u015fti. \u00c2dem\u2019in yapt\u0131klar\u0131 onun can\u0131na tak etmi\u015fti art\u0131k. Her \u015feyi o kadar \u00e7ok b\u00fcy\u00fct\u00fcyordu ki, halbuki biraz onu da anlasayd\u0131 hi\u00e7bir \u015fey b\u00f6yle olmazd\u0131. Nas\u0131l olmazd\u0131? Halinden memnun de\u011fil miydi yani? Seks, uyu\u015fturucu ve k\u00f6t\u00fcl\u00fc\u011f\u00fcn bata\u011f\u0131na m\u0131 d\u00fc\u015fm\u00fc\u015ft\u00fc? Ah, hay\u0131r. Bunlar\u0131 onlar anlamazd\u0131. Onlar her \u015feye anlam y\u00fckl\u00fcyor, sembolle\u015ftiriyorlard\u0131. \u00c2dem, materyalist pi\u00e7in tekiydi. Lilith ise manev\u00ee hislere, ruha \u00f6nem verirdi.<\/p>\n\n\n\n<p class=\"has-text-align-justify\">Bazen Tanr\u0131ya ay\u0131p etti\u011fini d\u00fc\u015f\u00fcn\u00fcrd\u00fc ama o da niye \u00c2dem\u2019in yapt\u0131klar\u0131n\u0131 g\u00f6r\u00fcp onu uyarm\u0131yordu ki? \u015eimdi d\u0131\u015flanm\u0131\u015flar\u0131n aras\u0131ndayd\u0131. O, b\u00f6yle olsun istememi\u015fti. Onun her insan gibi ihtiya\u00e7lar\u0131 vard\u0131 i\u015fte. Bu kadard\u0131, acizdi. Niye bu durumu abart\u0131yorlard\u0131 ki? Oh olsundu \u00c2dem\u2019e. Otorite delisi bir insanla hayatta i\u015fi olmazd\u0131. Onun ya da Havva\u2019n\u0131n y\u00fcz\u00fcn\u00fc dahi g\u00f6rmek istemiyordu. Hatta onun soyundaki herkesin!<\/p>\n\n\n\n<p class=\"has-text-align-justify\">\u015eimdi yan\u0131nda \u00f6l\u00fcm mele\u011fi Samael vard\u0131. \u00d6yle intikam filan almas\u0131 i\u00e7in planlar yapm\u0131yorlard\u0131, sadece basit\u00e7e t\u00fcm gece sevi\u015fmi\u015flerdi.<\/p>\n\n\n\n<p class=\"has-text-align-justify\">Derken hizmetk\u00e2rlardan bir tanesi Lilith ve Samael\u2019in yan\u0131na geldi. \u201cEfendim, sizi g\u00f6rmek isteyen biri var\u201d dedi ezilip b\u00fcz\u00fclerek Lilith\u2019e. \u201cKimmi\u015f?\u201d diye sordu Lilith, pek ilgilenmeden. \u201cG\u0131lgam\u0131\u015f,\u201d dedi hizmet\u00e7i, \u201cyan\u0131nda iki tane de bebek var\u201d \u201cGelsin bakal\u0131m\u201d diye t\u0131slad\u0131 Samael, Lilith\u2019in yerine. Lilith biraz bozulmu\u015ftu bu duruma ama sesini \u00e7\u0131karmad\u0131.<\/p>\n\n\n\n<p class=\"has-text-align-justify\">G\u0131lgam\u0131\u015f, bebeklerle birlikte Lilith ile Samael\u2019in yan\u0131na geldi. Lilith \u00e7\u0131r\u0131l\u00e7\u0131plak uzanm\u0131\u015f, ona bak\u0131yordu. Samael bir y\u0131lan g\u00f6r\u00fcn\u00fcm\u00fcndeydi \u015fimdi ve Lilith\u2019in g\u00f6be\u011finden a\u015fa\u011f\u0131 do\u011fru s\u00fcr\u00fcn\u00fcyordu. \u201cNe oldu G\u0131lgam\u0131\u015f, ne istiyorsun? Bebekleri \u00f6ld\u00fcrmemi mi? Zevkle yapar\u0131m, bilirsin\u201d diye konu\u015ftu Lilith, g\u00f6zlerini k\u0131sarak. Samael, Lilith\u2019in bald\u0131rlar\u0131na ge\u00e7erken onu huyland\u0131r\u0131yordu. Lilith eliyle rahmini ka\u015f\u0131d\u0131. \u201cHay\u0131r, hay\u0131r\u201d diye \u00fcnledi G\u0131lgam\u0131\u015f, sonra devam etti: \u201cBen onlar\u0131 yeti\u015ftirmenizi istiyorum.\u201d Samael t\u0131slayarak Lilith\u2019e bakt\u0131. Lilith, Jitsuko Yoshimura gibi g\u00fcl\u00fcmsedi, \u201cNeden?\u201d dedi. \u201cBu ikizler yar\u0131 tanr\u0131\u00e7a. Enlil\u2019in torunlar\u0131 ve Sin\u2019in k\u0131zlar\u0131\u201d diye izah etti G\u0131lgam\u0131\u015f, e\u015fcinsel oldu\u011fundan Lilith\u2019ten fazla etkilenmemi\u015fti.<\/p>\n\n\n\n<p class=\"has-text-align-justify\">\u201cBunlardan bana ne?\u201d diye k\u00fckredi Lilith. Samael, Lilith\u2019in ayaklar\u0131ndan G\u0131lgam\u0131\u015f\u2019a do\u011fru ilerliyordu. \u201cBu, tanr\u0131\u00e7a \u0130\u015ftar. \u0130nsanlar\u0131n d\u00fc\u015fman\u0131 olacak. Senin D\u00fcnya \u00fczerindeki g\u00f6lgen, hatta daha fazlas\u0131 olacak\u201d diye ikna etmeye \u00e7al\u0131\u015ft\u0131 G\u0131lgam\u0131\u015f, Lilith\u2019i. \u201cBunlar\u0131 nereden biliyorsun?\u201d dedi Lilith. Samael, G\u0131lgam\u0131\u015f\u2019\u0131n boynunda dolan\u0131yordu. \u201cKader tabletinde yaz\u0131yor\u201d dedi G\u0131lgam\u0131\u015f, nefes almaya \u00e7al\u0131\u015farak. \u201cDur\u201d diye ikaz etti Lilith, Samael\u2019i. Samael durdu. Lilith yava\u015f hareketlerle, k\u0131zlar\u0131 hizmet\u00e7iye vermesini sonra da buray\u0131 terk etmesini s\u00f6yledi. G\u0131lgam\u0131\u015f denileni yapt\u0131.<\/p>\n\n\n\n<p class=\"has-text-align-justify\">Lilith, G\u0131lgam\u0131\u015f gittikten sonra d\u0131\u015far\u0131 \u00e7\u0131k\u0131p k\u0131zlar\u0131n yan\u0131na gitti. Onlara biraz g\u00f6z att\u0131, bu, onun k\u00f6t\u00fc hissetmesine yol a\u00e7t\u0131. Derken hizmet\u00e7i ko\u015farak Lilith\u2019in yan\u0131na geldi. \u201cBirileri geldi\u201d dedi endi\u015feyle, \u201cEnlil ile o\u011flu burada.\u201d<\/p>\n\n\n\n<p class=\"has-text-align-justify\">Lilith derhal bebekleri saklamas\u0131n\u0131 s\u00f6yledi hizmet\u00e7iye, sonra da gidip Enlil ile Sin\u2019i kar\u015f\u0131lad\u0131. \u201cNas\u0131ls\u0131n\u0131z bakal\u0131m?\u201d diye samimi bir giri\u015f yapt\u0131 Lilith. Enlil ile Sin ilk ba\u015fta \u015fa\u015f\u0131rd\u0131larsa da daha sonra onlar da ayn\u0131 \u015fekilde samimi cevaplar verdiler.<\/p>\n\n\n\n<p class=\"has-text-align-justify\">Peki bu s\u0131rada Ninlil neredeydi? Okuyucu bunu hi\u00e7 mi merak etmiyordu?<\/p>\n\n\n\n<p class=\"has-text-align-justify\">Ninlil D\u00fcnya\u2019dayd\u0131 ve \u015fu an elinde siyah bir Glock tabanca vard\u0131. \u201cHerkes oldu\u011fu yerde kals\u0131n\u201d diye ba\u011f\u0131r\u0131yordu etrafa. Yakla\u015f\u0131k iki sil\u00e2h Ninlil\u2019e \u00e7evriliydi ve Ninlil\u2019in sil\u00e2h\u0131ysa Bergson\u2019un kafas\u0131ndayd\u0131. \u201c\u015eunlara s\u00f6yle, sil\u00e2hlar\u0131n\u0131 ats\u0131nlar,\u201d dedi Ninlil, Bergson\u2019un kula\u011f\u0131na, \u201cbenim i\u015fim seninle\u201d diye de devam etti. \u201cMaxwell, indirin sil\u00e2hlar\u0131,\u201d diye emir verdi Bergson, sonra devam etti: \u201cBeni asla konu\u015fturamazs\u0131n.\u201d \u201cBuna ihtiyac\u0131m olmayacak. Ben sadece sessiz bir ortam istiyorum\u201d dedi Ninlil. K\u00fc\u00e7\u00fck ad\u0131mlarla Bergson\u2019u kendine siper yaparak y\u00fcr\u00fct\u00fcyordu. \u201cOrospu\u201d diye f\u0131s\u0131ldad\u0131 Bergson di\u015flerini s\u0131karak, ondan nefret ediyor gibi de\u011fil de daha \u00e7ok onu becermek istiyor gibiydi. \u201cBen de beni sikmek isterdim\u201d diye f\u0131s\u0131ldad\u0131 Ninlil, Bergson\u2019un kula\u011f\u0131na. Zihnini okumaya devam ediyordu. Bergson bunun fark\u0131na varm\u0131\u015ft\u0131 ama hi\u00e7bir \u015fey yapam\u0131yordu. \u201cBuradan \u00e7\u0131kamayacaks\u0131n\u201d dedi Bergson \u015feytan\u00ee bir sesle. Sonra Ninlil\u2019in durdu\u011funu fark etti, onu \u00e7eki\u015ftirmiyordu art\u0131k.<\/p>\n\n\n\n<p class=\"has-text-align-justify\">Sil\u00e2hlar\u0131n\u0131 Ninlil\u2019e do\u011frultan adamlar bir iki el havaya do\u011fru ate\u015f ettiler ama Bergson arkas\u0131na d\u00f6nd\u00fc\u011f\u00fcnde hi\u00e7bir \u015fey g\u00f6remedi. Yukar\u0131daki a\u00e7\u0131k pencereye bakt\u0131. Ninlil oray\u0131 \u00e7oktan terk etmi\u015fti.<\/p>\n\n\n\n<div class=\"wp-block-image\"><figure class=\"aligncenter size-large is-resized\"><img loading=\"lazy\" data-attachment-id=\"4668\" data-permalink=\"https:\/\/kvlrap.wordpress.com\/1614790162824\/\" data-orig-file=\"https:\/\/kvlrap.files.wordpress.com\/2021\/03\/1614790162824.png\" data-orig-size=\"921,731\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"1614790162824\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2021\/03\/1614790162824.png?w=300\" data-large-file=\"https:\/\/kvlrap.files.wordpress.com\/2021\/03\/1614790162824.png?w=676\" src=\"https:\/\/kvlrap.files.wordpress.com\/2021\/03\/1614790162824.png?w=921\" alt=\"\" class=\"wp-image-4668\" width=\"136\" height=\"108\" srcset=\"https:\/\/kvlrap.files.wordpress.com\/2021\/03\/1614790162824.png?w=136 136w, https:\/\/kvlrap.files.wordpress.com\/2021\/03\/1614790162824.png?w=272 272w, https:\/\/kvlrap.files.wordpress.com\/2021\/03\/1614790162824.png?w=150 150w\" sizes=\"(max-width: 136px) 100vw, 136px\" \/><\/figure><\/div>\n\n\n\n<p class=\"has-text-align-right\">Nibiru \/ MS 22. Yy<\/p>\n\n\n\n<p class=\"has-text-align-justify\">G\u0131lgam\u0131\u015f, bebekleri sa\u011f salim Lilith\u2019e teslim etmi\u015f olman\u0131n gururuyla tanr\u0131lar\u0131n gezegeni Nibiru\u2019ya d\u00f6nd\u00fc. Melis Kan ile Nur Ning\u00e2l\u2019i hapsetti\u011fi yere geri gelerek, k\u0131zlar\u0131n a\u011f\u0131zlar\u0131ndaki bantlar\u0131 s\u00f6k\u00fcp ald\u0131. \u201cNeler yapt\u0131n\u0131z bakal\u0131m ben yokken?\u201d diye pi\u015fkinle\u015fti. \u201cK\u0131zlar\u0131m\u0131 nereye g\u00f6t\u00fcrd\u00fcn?\u201d diye ba\u011f\u0131rd\u0131 Nur, burnundan soluyordu. \u201cMerak etme, onlar\u0131 \u00e7ok iyi yeti\u015ftirecek birine verdim\u201d dedi G\u0131lgam\u0131\u015f, kahkahayla. \u201cKime, al\u00e7ak herif?\u201d diye sordu Melis, Nur a\u011flamaya ba\u015flam\u0131\u015ft\u0131. \u201cLilith\u2019e. Onu tan\u0131r m\u0131s\u0131n\u0131z?\u201d dedi G\u0131lgam\u0131\u015f.<\/p>\n\n\n\n<p class=\"has-text-align-justify\">Melis ile Nur\u2019un hayatlar\u0131 \u00e7ok k\u0131sa bir s\u00fcrede alt \u00fcst olmu\u015ftu. Ve \u015fimdi y\u0131llar \u00f6nce bitirme tezi olarak ara\u015ft\u0131rd\u0131klar\u0131 adam taraf\u0131ndan ka\u00e7\u0131r\u0131lm\u0131\u015flard\u0131. Nur\u2019un Ay tanr\u0131s\u0131ndan, ikiz yar\u0131 tanr\u0131\u00e7a k\u0131zlar\u0131 olmu\u015ftu. \u00dcniversitedeyken okudu\u011fu tarih b\u00f6l\u00fcm\u00fcnde soyad\u0131n\u0131n Ning\u00e2l olmas\u0131ndan dolay\u0131 hakk\u0131nda baz\u0131 espriler yap\u0131l\u0131yordu. \u015eimdiyse o, kitaplardaki Ning\u00e2l oluvermi\u015fti birden.<\/p>\n\n\n\n<p class=\"has-text-align-justify\">\u201cHer neyse,\u201d diye kendine geldi G\u0131lgam\u0131\u015f, \u201cart\u0131k sizinle i\u015fim bitti.\u201d \u015earj\u00f6r\u00fcne birka\u00e7 tane mermi koyduktan sonra da devam etti s\u00f6zlerine: \u201cSizi \u00f6l\u00fcler diyar\u0131na g\u00f6nderiyorum.\u201d Sil\u00e2h\u0131n\u0131 Melis Kan\u2019\u0131n kafas\u0131na dayad\u0131. \u201cBeni \u00f6ld\u00fcrecek misin?\u201d dedi Melis. G\u0131lgam\u0131\u015f ba\u015f\u0131yla onaylad\u0131. \u201cEnkidu\u2019ya sevgilerini iletece\u011fim\u201d diye devam etti Melis. G\u0131lgam\u0131\u015f g\u00fcl\u00fcmseyerek cevap verdi: \u201cOnun \u00f6ld\u00fc\u011f\u00fcn\u00fc de nereden \u00e7\u0131kard\u0131n\u0131z?\u201d Parma\u011f\u0131n\u0131 teti\u011fe koyarak on santimetre gibi \u00e7ok k\u0131sa bir mesafeden Melis\u2019in aln\u0131na ate\u015f etti.<\/p>\n\n\n\n<p class=\"has-text-align-justify\">Nur art\u0131k hi\u00e7bir \u015fey hissetmiyordu. Yaln\u0131zca sil\u00e2h\u0131n sesinden irkildi\u011fi i\u00e7in \u00e7\u0131\u011fl\u0131k atabildi. Art\u0131k a\u011flaman\u0131n da pek bir anlam\u0131 yoktu. A\u011flamak onu hissizle\u015ftirmi\u015fti. Bir an \u00fcniversite y\u0131llar\u0131 akl\u0131na geldi. Melis\u2019e bitirme tezi i\u00e7in yard\u0131m ederken G\u0131lgam\u0131\u015f ve Enkidu\u2019yu kendilerine benzetirlerdi. Ama hangisinin G\u0131lgam\u0131\u015f, hangisinin Enkidu oldu\u011funa bir t\u00fcrl\u00fc karar verememi\u015flerdi.<\/p>\n\n\n\n<p class=\"has-text-align-justify\">O halde \u015fimdi Melis Enkidu muydu? Enkidu\u2019nun \u00f6lmedi\u011finden bahsetmi\u015fti az \u00f6nce G\u0131lgam\u0131\u015f.<\/p>\n\n\n\n<p class=\"has-text-align-justify\">Hay\u0131r. Nur G\u0131lgam\u0131\u015f olamazd\u0131. G\u0131lgam\u0131\u015f adi, \u015ferefsiz insan\u0131n tekiydi. Nur ise iyi biriydi.<\/p>\n\n\n\n<p class=\"has-text-align-justify\">\u015eimdi sil\u00e2h onun kafas\u0131ndayd\u0131. Ve Baam! Nur tekrar \u00e7\u0131\u011fl\u0131k att\u0131. Bu m\u00fcmk\u00fcn m\u00fcyd\u00fc? Nur, kafas\u0131 ellerinin aras\u0131nda kar\u015f\u0131s\u0131ndaki adam\u0131n devrili\u015fine bakt\u0131. Kap\u0131n\u0131n e\u015fi\u011finde elindeki sil\u00e2h\u0131yla bir kad\u0131n g\u00f6rd\u00fc.<\/p>\n\n\n\n<p class=\"has-text-align-justify\">&nbsp;Kad\u0131n aceleyle Melis\u2019in yan\u0131na geldi ve onu kollar\u0131na ald\u0131.<\/p>\n\n\n\n<p class=\"has-text-align-justify\">Ama art\u0131k yap\u0131labilecek hi\u00e7bir \u015fey yoktu. On santimetre mesafeden s\u0131k\u0131lan mermi arkadaki duvara saplanm\u0131\u015ft\u0131.<\/p>\n\n\n\n<p class=\"has-text-align-justify\">Kad\u0131n yan\u0131nda getirdi\u011fi \u00e7antay\u0131 a\u00e7arak i\u00e7erisindekileri yere sa\u00e7t\u0131. K\u00fc\u00e7\u00fck cam \u015fi\u015felerden ba\u015fka bir \u015fey yoktu. \u0130\u00e7erisinden bir \u015fi\u015feyi alarak kapa\u011f\u0131n\u0131 a\u00e7t\u0131 kad\u0131n, bu \u015fi\u015fe bo\u015ftu. Di\u011fer \u015fi\u015felerden s\u0131v\u0131 ve bitki gibi bir ton acayip \u015feyi alarak bu bo\u015f \u015fi\u015fenin i\u00e7erisine doldurdu. Son olarak da \u015fi\u015fenin i\u00e7erisine kan koyarak yapt\u0131\u011f\u0131 kar\u0131\u015f\u0131m\u0131 iyice \u00e7alkalad\u0131. \u0130\u011fren\u00e7 g\u00f6r\u00fcn\u00fcml\u00fc bir s\u0131v\u0131 elde etmi\u015fti. Kad\u0131n bu s\u0131v\u0131y\u0131 Melis\u2019in aln\u0131na d\u00f6kerek iyice yayd\u0131rd\u0131. Merminin deldi\u011fi yerden a\u015fa\u011f\u0131ya ak\u0131yordu iksir.<\/p>\n\n\n\n<p class=\"has-text-align-justify\">Ard\u0131ndan son kalan \u015fi\u015fedeki tozu az \u00f6nce vurdu\u011fu adam\u0131n, G\u0131lgam\u0131\u015f\u2019\u0131n \u00fczerine serpti. \u00d6len adam bir\u2013iki kez \u00f6ks\u00fcrd\u00fc, derinlemesine bir nefes ald\u0131ktan sonra hareketsiz kald\u0131. Art\u0131k \u00f6lm\u00fc\u015ft\u00fc.<\/p>\n\n\n\n<p class=\"has-text-align-justify\">Nur yava\u015f yava\u015f \u015foktan \u00e7\u0131k\u0131yordu. Kad\u0131n\u0131n neler yapt\u0131\u011f\u0131n\u0131 seyretti. Birden akl\u0131 ba\u015f\u0131na gelerek \u201cSen kimsin?\u201d diye sordu. Kad\u0131n tamamen kur\u015fun yaras\u0131na odaklanm\u0131\u015ft\u0131, cevap vermedi. \u201cNe yap\u0131yorsun?\u201d diye inledi bu kez Nur.<\/p>\n\n\n\n<p class=\"has-text-align-justify\">Kad\u0131n bir \u015feylerden emin olduktan sonra Nur\u2019a d\u00f6nerek konu\u015ftu: \u201cBu k\u0131z dinlensin.\u201d \u201cHuzur i\u00e7inde\u201d dedi Nur, sonra a\u011flamaya ba\u015flad\u0131. \u201cK\u0131z ya\u015fayacak, merak etme\u201d diye m\u00fcjdeyi verdi kad\u0131n. \u201cTamam,\u201d dedi Nur, a\u011flamakl\u0131yd\u0131, k\u00fc\u00e7\u00fck, en k\u00fc\u00e7\u00fck bir ihtimale dahi inanmak istiyordu. \u201cPeki sen kimsin?\u201d diye sordu. \u201cBen Ninlil\u201d dedi kad\u0131n. Nur tapt\u0131\u011f\u0131 tanr\u0131\u00e7ayla tan\u0131\u015ft\u0131\u011f\u0131 i\u00e7in mi yoksa arkada\u015f\u0131n\u0131n ya\u015fayaca\u011f\u0131na dair inand\u0131\u011f\u0131 ihtimal bir anda devle\u015fti\u011fi i\u00e7in mi bilinmez ama tam anlam\u0131yla Kathleen Hanna gibi g\u00fcl\u00fcms\u00fcyordu.<\/p>"
    },
    "thr:total": "0",
    "comments": {
        "commentCount": null,
        "comments": []
    }
}