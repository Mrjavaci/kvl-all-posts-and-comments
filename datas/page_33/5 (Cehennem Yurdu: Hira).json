{
    "author": {
        "name": "kvl",
        "uri": "https:\/\/kvlrap.wordpress.com"
    },
    "title": {
        "@type": "html",
        "$": "5 (Cehennem Yurdu: Hira)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2019\/05\/06\/5-cehennem-yurdu-hira\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2019\/05\/06\/5-cehennem-yurdu-hira\/#comments",
            "@thr:count": "2"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2019\/05\/06\/5-cehennem-yurdu-hira\/feed\/atom\/",
            "@thr:count": "2"
        }
    ],
    "id": "http:\/\/kvlrap.wordpress.com\/?p=937",
    "updated": "2020-04-06T09:40:01Z",
    "published": "2019-05-06T15:30:39Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Cehennem Yurdu: Hira (Roman)"
        }
    ],
    "summary": {
        "@type": "html",
        "$": "5 Otob\u00fcs\u00fcn radyosundan propaganda yap\u0131l\u0131yor. \u00c7alan \u015fark\u0131lar\u0131n i\u00e7erisinde bile bu var. Bunal\u0131yorsun. Ayaktas\u0131n. Otob\u00fcste dururken yorulmaktan bahsetmi\u015fti bir arkada\u015f\u0131n. Oldu\u011fun yerde yoruluyorsun, \u00e7\u00fcnk\u00fc her \u015fey ayn\u0131. Pencereden g\u00f6rd\u00fc\u011f\u00fcn manzaralar, \u00e7evrendeki insan tipleri, hepsi ayn\u0131. \u0130nsan\u0131 bu yorar demi\u015fti. Kafan\u0131 bir otob\u00fcs dire\u011fine yasl\u0131yorsun sakince. Camdan d\u0131\u015far\u0131ya bak\u0131yorsun. Rahatlad\u0131n biraz. Otob\u00fcs dire\u011fi de hi\u00e7 so\u011fuk ve &#8230; <a href=\"https:\/\/kvlrap.wordpress.com\/2019\/05\/06\/5-cehennem-yurdu-hira\/\" class=\"more-link\">Okumaya devam et <span class=\"screen-reader-text\">5 (Cehennem Yurdu:&#160;Hira)<\/span><\/a>"
    },
    "content": {
        "@type": "html",
        "$": "<p style=\"text-align:center;\"><strong>5<br \/>\n<\/strong><\/p>\n<p style=\"text-align:justify;\">Otob\u00fcs\u00fcn radyosundan propaganda yap\u0131l\u0131yor. \u00c7alan \u015fark\u0131lar\u0131n i\u00e7erisinde bile bu var. Bunal\u0131yorsun. Ayaktas\u0131n. Otob\u00fcste dururken yorulmaktan bahsetmi\u015fti bir arkada\u015f\u0131n. Oldu\u011fun yerde yoruluyorsun, \u00e7\u00fcnk\u00fc her \u015fey ayn\u0131. Pencereden g\u00f6rd\u00fc\u011f\u00fcn manzaralar, \u00e7evrendeki insan tipleri, hepsi ayn\u0131. <em>\u0130nsan\u0131 bu yorar<\/em> demi\u015fti.<\/p>\n<p style=\"text-align:justify;\">Kafan\u0131 bir otob\u00fcs dire\u011fine yasl\u0131yorsun sakince. Camdan d\u0131\u015far\u0131ya bak\u0131yorsun. Rahatlad\u0131n biraz. Otob\u00fcs dire\u011fi de hi\u00e7 so\u011fuk ve sert de\u011fil. Uyumak istiyorsun. Radyodaki ses, bir e\u011flence program\u0131. Elektronik bir m\u00fczik e\u015fli\u011finde sinir bozucu \u015feylerden bahsediyor. G\u00fcn\u00fcn \u00e7o\u011fu vaktinde bu tarz yay\u0131nlar yap\u0131l\u0131yor. Ama sen b\u00f6yle \u015feylerle uyu\u015facak de\u011filsin. \u00c7\u00fcnk\u00fc senin afyon kullanmadan uyu\u015ftu\u011funu, <em>meditation<\/em> yapmadan sab\u0131rl\u0131 oldu\u011funu s\u00f6yl\u00fcyorlar. Yine de t\u00fcm sinirleri al\u0131nm\u0131\u015f bir vatanda\u015f de\u011filsin. A\u00e7 sabahlad\u0131\u011f\u0131nda k\u0131l\u0131c\u0131n\u0131 ku\u015fanacak; a\u00e7 kald\u0131\u011f\u0131nda dini olmayacak birisin. \u00d6yle misin?<\/p>\n<p style=\"text-align:justify;\">Derken kafan\u0131 dayad\u0131\u011f\u0131n dire\u011fin hareket etti\u011fini hissediyorsun. Daha sonra yasland\u0131\u011f\u0131n \u015feyin asl\u0131nda bir direk de\u011fil, birinin kolu oldu\u011funu fark ediyorsun. Kol \u00e7\u0131plak ve k\u0131ls\u0131z. Yine de kafan\u0131 \u00e7ekmiyorsun oradan. \u0130\u015fin garibi, o kol da kendini \u00e7ekmiyor. Fark\u0131nda olmamas\u0131 m\u00fcmk\u00fcn de\u011fil. \u00c7\u00fcnk\u00fc gayet sert bir \u015fekilde dayam\u0131\u015fs\u0131n kafan\u0131, ayn\u0131 bir dire\u011fe yaslar gibi. \u0130nce bir kol bu. Neden \u00e7ekmiyor kolunu? Derken seni rahats\u0131z etmeden kalk\u0131yor kol. Bir el de\u011fiyor y\u00fcz\u00fcne. Ok\u015fuyor y\u00fcz\u00fcn\u00fc. G\u00f6zlerini yumuyorsun. Biraz ho\u015fnutluk duydu\u011funda hemen kapat\u0131yorsun g\u00f6zlerini. K\u00f6pekler de b\u00f6yle yapar. K\u00f6peklerin de y\u00fcz\u00fcn\u00fc olur olmad\u0131k yerde ok\u015farlar. Seninkini de ok\u015fuyorlar. \u00dcstelik \u00e7irkinsin, cins bile de\u011filsin.<\/p>\n<p style=\"text-align:justify;\">So\u011fuk ve solgun bir el bu. Duru bir su gibi geziyor sanki y\u00fcz\u00fcnde. Bildi\u011fin b\u00fct\u00fcn dualar\u0131 oku. Bu bir r\u00fcya olsun. B\u00f6ylesi daha m\u00e2kul. Fakat Kur&#8217;an&#8217;da demiyor mu, sevgi ve merhamet yuma\u011f\u0131 olun diye. Senin s\u00f6zle\u015fmen var. Ona ihanet mi edeceksin? Hi\u00e7bir su\u00e7un yoktu ta ki ok\u015fanmaya m\u00fcdahale etmeyi\u015fine dek. Birden\u00a0<span style=\"color:var(--color-text);\">dank ediyor kafana. Bir otob\u00fcs kalabal\u0131\u011f\u0131n i\u00e7erisindesin. Kafan\u0131 kald\u0131r\u0131yorsun ve bir k\u00f6pek gibi \u015f\u00fcpheyle bak\u0131yorsun elin sahibine. G\u00fcl\u00fcyor. Yan\u0131ndaki ki\u015fi ondan daha \u00e7ok g\u00fcl\u00fcyor. \u00c7ok aptal g\u00f6z\u00fck\u00fcyorsun. Bir de g\u00f6zlerini kapad\u0131n b\u00fcy\u00fck bir ho\u015fnutlukla. \u0130hanet etti\u011fini d\u00fc\u015f\u00fcnerek endi\u015felenirken, ihanete u\u011frad\u0131n. Sana oyun oynad\u0131lar. \u00dcmitsizsin. &#8220;Bunlar \u00fcst akl\u0131n oyunlar\u0131&#8221; diyor radyodaki adam. &#8220;Bozulma l\u00fctfen, koluma kafan\u0131 koyunca b\u00f6yle bir \u015faka yapmak istedik&#8221; diyor kolun sahibi. Yine de g\u00fcl\u00fcms\u00fcyorsun \u015fap\u015falca. Bunu \u00e7ok s\u0131k yap\u0131yorsun. Bazen sinirlenmen gereken yerde g\u00fcl\u00fcms\u00fcyorsun. Sana maganda diyen \u0130ngilizce \u00f6\u011fretmenine de o cevaplar\u0131 verememi\u015ftin, biliyorsun de\u011fil mi? Sadece g\u00fcl\u00fcmsemi\u015ftin. Y\u00fcce bir g\u00fcl\u00fc\u015f olarak da alg\u0131lanmad\u0131 bu. Gayet aptal g\u00f6z\u00fckt\u00fcn.<\/span><\/p>\n<p style=\"text-align:justify;\">&#8220;\u00c7ok dalg\u0131ns\u0131n galiba&#8221; diyor kolun sahibi. Okula yakla\u015f\u0131yorsunuz. Camdan bak\u0131yorsun. Cevap vermedin. &#8220;\u0130smin ne?&#8221; diye soruyor bu kez. \u0130smin Hira. \u0130lk ismini soran olursa, o da Halil. Halil Hira. Soyismini sorarlarsa s\u00f6ylemezsin. O kadar\u0131na gerek yok.<\/p>\n<p style=\"text-align:justify;\">Uzun s\u00fcre bekledikten sonra ismini s\u00f6yl\u00fcyorsun, &#8220;Hira&#8221; diyorsun. Otob\u00fcs yana\u015f\u0131yor ve daha fazla diyalo\u011fa girmeden otob\u00fcsten iniyorsun. Bir i\u015ften daha s\u0131yr\u0131ld\u0131n. \u0130nsanlar\u0131n aras\u0131ndan h\u0131zla ge\u00e7erek derse gidiyorsun.<\/p>\n<p style=\"text-align:justify;\">&#8220;Bu b\u00f6yle olmaz,&#8221; diyorsun kendi kendine derste. &#8220;\u0130nsan topluyorum. Bunu yapmak istemiyorum. Oradan buradan birilerini tan\u0131yorum s\u00fcrekli ve bunlar birikmeye ba\u015fl\u0131yor. Ben bununla ba\u015fa \u00e7\u0131kamam. O k\u0131z ileride benim kar\u015f\u0131ma \u00e7\u0131kacak. Bu \u00e7ok gereksiz.&#8221; Bunu yapamayaca\u011f\u0131n\u0131 d\u00fc\u015f\u00fcn\u00fcyorsun. \u0130\u015fin zor. Fikirlerine ters, yapt\u0131klar\u0131n. Asosyal bir sosyalist olabilir misin? Cemaat ya da kom\u00fcn hayat\u0131 d\u00fc\u015fl\u00fcyorsun ama insanlarla tan\u0131\u015fmak dahi istemiyorsun. Konu\u015fam\u0131yorsun. Kalbin kaburgalar\u0131n\u0131 s\u00f6kecekmi\u015f\u00e7esine h\u0131zla \u00e7arp\u0131yor. Anlatacaklar\u0131n var ama sanki do\u011fumundan dolay\u0131 mahcup gibisin.<\/p>\n<p style=\"text-align:justify;\">Propaganda s\u00fcr\u00fcyor. Dersten \u00e7\u0131k\u0131yorsun. \u00d6\u011fretmen, PKK&#8217;l\u0131 olup olmad\u0131\u011f\u0131n\u0131 soruyor yan\u0131nda oturan \u00e7ocu\u011fa, sen \u00e7\u0131kt\u0131ktan sonra. Bilmedi\u011fini s\u00f6yl\u00fcyor \u00e7ocuk. &#8220;Allah Allah. Kitap filan okuyor&#8221; diyor \u00f6\u011fretmen.<\/p>\n<p style=\"text-align:justify;\">Sen bunlar\u0131 duymad\u0131n tabii. Duysan mutlaka biraz felsefe yapard\u0131n bu konu hakk\u0131nda da. G\u00fcnl\u00fck i\u015flerin felsefesini yapmay\u0131 \u00e7ok seviyorsun.<\/p>\n<p style=\"text-align:justify;\">Ni\u00e7in \u00e7\u0131kt\u0131n peki d\u0131\u015far\u0131ya?<\/p>\n<p style=\"text-align:justify;\">Birka\u00e7 dize yaz\u0131yorsun.<\/p>\n<p style=\"text-align:justify;padding-left:30px;\"><em>Heeeey ad\u0131m\u0131n k\u0131y\u0131s\u0131nda oturan kara benizli adam<br \/>\nHey beni halk\u0131mdan sorup duran mahl\u00fbkat<br \/>\n<\/em><\/p>\n<p style=\"text-align:justify;\">Tan\u0131yor musun sana sahip olan\u0131? Sahibine d\u00f6n! Yaln\u0131z birka\u00e7 \u015fey soraca\u011f\u0131m, bir kere oturdun mu \u015fu \u00f6n\u00fcnden ge\u00e7ti\u011fin <em>kafe<\/em>lere? Bir \u015feyler i\u00e7tin mi orada? Kalabal\u0131kla konu\u015ftun mu daha \u00f6nce? Kar\u015f\u0131l\u0131kl\u0131 diyaloglar\u0131 kastediyorum. Onlar\u0131 betimlemeyi b\u0131rak. Onlarla konu\u015furken hi\u00e7 onlar\u0131n y\u00fczlerine bakt\u0131n m\u0131? Ayaklar\u0131nda ne var bu kadar? Neden oraya bak\u0131yorsun? Bir tek y\u00e2rin mi var hayatta y\u00fcz\u00fcne bak\u0131lacak? Kusurlu mu buluyorsun yoksa onlar\u0131? Nedir derdin? Yalan m\u0131 geliyor \u00e7evrendekiler? O halde niye ad\u0131m atam\u0131yorsun \u015fimdi? Niye durdun <em>kafe<\/em>nin \u00f6n\u00fcnde? Bu yolu ni\u00e7in kulland\u0131n, her zamanki gibi depo giri\u015finden dolanmak varken? \u0130nan\u0131lmaz kasvetli kafan. Ah&#8230; Allah&#8217;\u0131m. Nereye aitsin?<\/p>\n<p style=\"text-align:justify;\">Devam ediyorsun y\u00fcr\u00fcmeye. Be\u015f-alt\u0131 ki\u015fi seni kesmeye ba\u015flad\u0131 g\u00f6zleriyle. Yap\u0131lan her acayipli\u011fe karn\u0131 toktur insanlar\u0131n. Kimseyle konu\u015fmuyorlar. Birbirleriyle konu\u015fmuyorlar bir kere. Sen de konu\u015fmuyorsun. O halde sana tuhaf bak\u0131\u015flar\u0131 niye? Elinde telefonun yok diye mi? Bir \u015fey \u00f6\u011frendin. Elinde telefon olan insanlar\u0131n konu\u015fmamas\u0131, tepki vermemesi, yemek yememesi kimse taraf\u0131ndan tuhaf kar\u015f\u0131lanmaz. E\u011fer kendi kendine g\u00fclersen, bu senin sorunlu biri oldu\u011funa delalettir. Fakat kendi kendine g\u00fclerken elinde telefonun varsa, telefondaki bir \u015feye g\u00fcld\u00fc\u011f\u00fcn\u00fc d\u00fc\u015f\u00fcn\u00fcp senden ho\u015flan\u0131rlar. Kendi kendine konu\u015fursan delisin. Ama elinde bir telefon varsa mesele yok. Ses kayd\u0131 filan yolluyorsundur. Ne var bunda? Konu\u015fmak mesele de\u011fil. E\u011fer bir arkada\u015f ortam\u0131nda susuyorsan, korkun\u00e7 bir psikopat ya da utanga\u00e7 bir ezik filan oldu\u011funda hemfikirdir herkes. Ama sen susarken elinde cep telefonun varsa mesele yok. Oradan <em>tivit\u0131r<\/em>\u0131, <em>vatsap<\/em>\u0131, <em>feys<\/em>i filan kontrol ediyorsundur. Ellerine telefon verilmi\u015f deliler bunlar. O halde t\u00fcm delilerin elinden al\u0131n telefonlar\u0131.<\/p>\n<p>&nbsp;<\/p>\n<p style=\"text-align:justify;\">Uyudu insanlar. Sen otob\u00fcse bindin. Seninle birlikte k\u00f6pek de bindi pe\u015finden. Otob\u00fcs\u00fc kullanmay\u0131 bilmiyorsun ama bu, D\u00fcnya&#8217;n\u0131n sonu de\u011fil. Biraz deneyip \u00f6\u011frenirsin. Nitekim \u00f6\u011freniyorsun da. K\u00f6pek de yard\u0131mc\u0131 oluyor sana. O senden daha uzun zamand\u0131r buralarda. Daha fazla izlemi\u015f otob\u00fcs \u015fof\u00f6rlerini.<\/p>\n<p style=\"text-align:justify;\">Uzun bir yol gidiyorsunuz. Sonra sana bir \u015feyler s\u00f6yl\u00fcyor k\u00f6pek. &#8220;\u00c7\u00f6p,&#8221; diyor. &#8220;Ho\u015ft,&#8221; diyor. &#8220;Kof,&#8221; diyor. Konu\u015fmay\u0131 s\u00f6k\u00fcnce ba\u015fl\u0131yor anlatmaya:<\/p>\n<p style=\"text-align:justify;\">&#8220;Kur&#8217;an-\u0131 Ker\u00eem&#8217;deki muhalifler hem eskilere, atalar\u0131na ve onlar\u0131n dediklerine taparlar. Onlar\u0131n dediklerinden ba\u015fka s\u00f6z kabul etmezler. E\u011fer onlara bir \u015fey s\u00f6ylersen atalar\u0131n\u0131n s\u00f6zlerini ak\u0131llar\u0131ndan ge\u00e7irirler ve s\u00f6yledi\u011fin s\u00f6z\u00fc oralarda bulamazlarsa kabul etmezler. Ayn\u0131 zamanda da \u00e2yetleri okuyan Peygambere s\u00fcrekli olarak, &#8216;Bunlar eskilerin masallar\u0131, eskiden beri anlat\u0131lagelen hik\u00e2yeler&#8217; diye kar\u015f\u0131 \u00e7\u0131karlar. Yani i\u015flerine geldi\u011fi gibi d\u00fczenlerler her \u015feyi. Temelde putlar\u0131 vard\u0131r. Sa\u011fdan soldan dolanabilirsin ama e\u011fer do\u011frudan o putu hedef al\u0131rsan seni derhal gebertmektir niyetleri. Anl\u0131yor musun?&#8221;<\/p>\n<p style=\"text-align:justify;\">&#8220;Anlamam gerekiyor ama s\u00f6ylediklerinden hi\u00e7bir \u015fey anlamad\u0131m&#8221; diyorsun.<\/p>\n<p style=\"text-align:justify;\">&#8220;Sana \u00fcmit vermeliyim biraz, \u00e7ok \u00fcmitsizsin&#8221; diyor.<\/p>\n<p style=\"text-align:justify;\">&#8220;Kafamda baz\u0131 konular var benim. Onlar\u0131 d\u00fc\u015f\u00fcnerek harc\u0131yorum \u00fcmidimi.&#8221;<\/p>\n<p style=\"text-align:justify;\">&#8220;Nedir onlar?&#8221;<\/p>\n<p style=\"text-align:justify;\">&#8220;\u00c7ok kar\u0131\u015f\u0131k \u015feyler. Ama konu ba\u015fl\u0131klar\u0131na ay\u0131rd\u0131m. \u00dc\u00e7 konu var: Tekerr\u00fcr, Vahiy ve Hayat\u0131n Anlam\u0131. Yani ferd\u00ee, il\u00e2h\u00ee ve i\u00e7tima\u00ee.&#8221;<\/p>\n<p style=\"text-align:justify;\">&#8220;Bunlar\u0131n hepsini \u00e7\u00f6zece\u011fiz birlikte. Tamam m\u0131?&#8221;<\/p>\n<p style=\"text-align:justify;\">&#8220;Allah uygun g\u00f6r\u00fcrse.&#8221;<\/p>"
    },
    "thr:total": "2",
    "comments": {
        "commentCount": "2",
        "comments": [
            {
                "imgUrl": "https:\/\/0.gravatar.com\/avatar\/03106e161fb6bc38d1b58dc2edd1cfa2?s=60&#038;d=identicon&#038;r=G",
                "commenterName": "Myrah",
                "dateTime": "2019-06-06T00:36:27+03:00",
                "commentBody": "Tutundu\u011fun otob\u00fcs direkleri ba\u015fkas\u0131n\u0131n \u00e7\u0131km\u0131\u015f!",
                "commentLikeCount": "3"
            }
        ]
    }
}