{
    "author": {
        "name": "kvl",
        "uri": "https:\/\/kvlrap.wordpress.com"
    },
    "title": {
        "@type": "html",
        "$": "21 (Cehennem Yurdu: Hira)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2019\/06\/21\/21-cehennem-yurdu-hira\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2019\/06\/21\/21-cehennem-yurdu-hira\/#comments",
            "@thr:count": "5"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2019\/06\/21\/21-cehennem-yurdu-hira\/feed\/atom\/",
            "@thr:count": "5"
        }
    ],
    "id": "http:\/\/kvlrap.wordpress.com\/?p=953",
    "updated": "2020-04-06T09:42:41Z",
    "published": "2019-06-21T03:15:00Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Cehennem Yurdu: Hira (Roman)"
        }
    ],
    "summary": {
        "@type": "html",
        "$": "21 \u0130ki bin y\u00fcz on yedi lira yetmi\u015f be\u015f kuru\u015f. B\u00fct\u00fcn paran\u0131 toplad\u0131n. Bu kadar etti. Migrenin rahats\u0131z edici bir h\u00e2l ald\u0131. Nas\u0131ls\u0131n? Aptal propagandalar can\u0131na tak etti. Her t\u00fcrl\u00fcs\u00fc. Nas\u0131ls\u0131n? \u0130nsan toplad\u0131n. Toplamakla kalmay\u0131p onlarla g\u00fcnah bile i\u015fledin. \u0130\u00e7inden say\u0131yorsun: &#8220;Kolun Sahibi, Arap, Su\u00e7 Orta\u011f\u0131, Dalg\u0131n, Ev Arkada\u015f\u0131, \u00c2dem, Posta Atan.&#8221; Nas\u0131ls\u0131n? \u0130\u015flerin d\u00fczelece\u011fini &#8230; <a href=\"https:\/\/kvlrap.wordpress.com\/2019\/06\/21\/21-cehennem-yurdu-hira\/\" class=\"more-link\">Okumaya devam et <span class=\"screen-reader-text\">21 (Cehennem Yurdu:&#160;Hira)<\/span><\/a>"
    },
    "content": {
        "@type": "html",
        "$": "<p style=\"text-align:center;\"><strong>21<\/strong><\/p>\n<p style=\"text-align:justify;\">\u0130ki bin y\u00fcz on yedi lira yetmi\u015f be\u015f kuru\u015f.<\/p>\n<p style=\"text-align:justify;\">B\u00fct\u00fcn paran\u0131 toplad\u0131n. Bu kadar etti. Migrenin rahats\u0131z edici bir h\u00e2l ald\u0131. Nas\u0131ls\u0131n? Aptal propagandalar can\u0131na tak etti. Her t\u00fcrl\u00fcs\u00fc. Nas\u0131ls\u0131n? \u0130nsan toplad\u0131n. Toplamakla kalmay\u0131p onlarla g\u00fcnah bile i\u015fledin. \u0130\u00e7inden say\u0131yorsun: &#8220;Kolun Sahibi, Arap, Su\u00e7 Orta\u011f\u0131, Dalg\u0131n, Ev Arkada\u015f\u0131, \u00c2dem, Posta Atan.&#8221; Nas\u0131ls\u0131n? \u0130\u015flerin d\u00fczelece\u011fini ama hi\u00e7bir zaman d\u00fczene girmeyece\u011fini biliyorsun. O y\u00fczden ne acelen var ne de rahat\u0131n. G\u00fcne\u015fi taklit eder gibi bir h\u00e2lin var. Nas\u0131ls\u0131n?<\/p>\n<p style=\"text-align:justify;\">Toplad\u0131\u011f\u0131n paray\u0131 ceplerine yerle\u015ftiriyorsun. Haritay\u0131 takip et. S\u0131rt \u00e7antana \u00fc\u00e7 be\u015f par\u00e7a e\u015fya t\u0131k\u0131\u015ft\u0131r\u0131yorsun. Ve evdeki b\u00fct\u00fcn k\u00e2\u011f\u0131tlar\u0131 toparlay\u0131p \u00e7antana t\u0131k\u0131yorsun. Haritay\u0131 takip et. \u0130nsanlar her zaman ka\u00e7\u0131p gitmenden endi\u015felendi. S\u0131rf bu y\u00fczden tek tek ka\u00e7\u0131p gittin her birinin hayat\u0131ndan. Haritay\u0131 takip et. \u0130htiyac\u0131n oldu\u011fu kadar yemek yiyecek, k\u00e2\u011f\u0131t bulabildi\u011fin kadar yaz\u0131 yazacak ve sokaklarda pinekleyerek, g\u00fcnl\u00fck i\u015flerde \u00e7al\u0131\u015f\u0131p toz olarak m\u0131 ya\u015fayacaks\u0131n? Haritay\u0131 takip et. Afrika&#8217;ya m\u0131 gideceksin, Avrupa&#8217;ya m\u0131, Asya m\u0131? Haritay\u0131 takip et. \u00dcstesinden gelebilece\u011fini d\u00fc\u015f\u00fcn\u00fcyor musun? Ciddi soruyorum, sen ger\u00e7ek\u00e7i bir adams\u0131n, yaz bitecek, gece so\u011fuyacak, ya\u011f\u0131\u015flar var, hayvanlar var, insanlar var, a\u00e7 kal\u0131p \u00f6lebilirsin&#8230; Bunlar\u0131 zaten biliyor musun? Haritay\u0131 takip et.<\/p>\n<p style=\"text-align:justify;\">Y\u00e2rine ne olacak peki? Ahirette onun kar\u015f\u0131s\u0131na nas\u0131l \u00e7\u0131kacaks\u0131n? Allah kar\u0131\u015fmayacak bile, biliyorsun, de\u011fil mi? Aran\u0131zda \u00e7\u00f6z\u00fcn, diyecek. Kul hakk\u0131yla kar\u015f\u0131ma gelmeyin, diyecek. \u00dcz\u00fclm\u00fcyor de\u011filsin, biliyorum. Hatta her ge\u00e7en g\u00fcn \u00f6leceksin. Bu da biliniyor. Kah\u0131r dolu bir mahcubiyetle mi ya\u015fayacaks\u0131n bundan sonra? O k\u0131z\u0131n hissedeceklerini nas\u0131l a\u00e7\u0131klayacaks\u0131n kendine? Yoksa zaten onu mahvetti\u011fini ve buna devam edersen onun hayat\u0131n\u0131 berbat edece\u011fini mi d\u00fc\u015f\u00fcn\u00fcyorsun? E\u011fer kal\u0131rsan, senin y\u00fcz\u00fcnden \u00f6lece\u011fini; e\u011fer gidersen, senin ard\u0131ndan \u00e7ekti\u011fi ac\u0131yla iyice olgunla\u015faca\u011f\u0131n\u0131 ve ileride daha iyi ve mutlu olaca\u011f\u0131n\u0131 d\u00fc\u015f\u00fcn\u00fcyorsun. O b\u00f6yle bir k\u0131z de\u011fil ki. Bunu da biliyorsun. \u00c7ok bencilce bu yapt\u0131\u011f\u0131n. Bunu da biliyorsun. Onu d\u00fc\u015f\u00fcnd\u00fc\u011f\u00fcn i\u00e7in kendini iyi hissetme. Kendini de\u011fi\u015ftiremeyece\u011fin i\u00e7in kendini berbat hisset.<\/p>\n<p style=\"text-align:justify;\">Ne demi\u015fti sana?<\/p>\n<p style=\"text-align:justify;\">&#8220;Ben sana pek g\u00fcvenemiyorum, Hira. Nas\u0131l bu kadar olgunlukla kar\u015f\u0131layabiliyorsun her \u015feyi? Her an bir \u015fey yapaca\u011f\u0131n\u0131 d\u00fc\u015f\u00fcn\u00fcyorum. Ya gidip intihar edecek ya kafan\u0131 al\u0131p bir yerlere ka\u00e7acak ya da beni aldatacakm\u0131\u015fs\u0131n gibi geliyor. Yazd\u0131\u011f\u0131n \u015fiirlerde de bunlar\u0131n olaca\u011f\u0131na dair \u00e7ok fazla ibare var. K\u00f6t\u00fcl\u00fc\u011f\u00fc yaz\u0131yorsun. \u00d6zellikle eski dizelerinde \u00e7ok ay\u0131p \u015feyler var. Her \u015feye \u00e7ok fazla dikkat ediyorsun. Hep bir da\u011f \u00f6zleminden bahsediyorsun ka\u00e7acak gibi. \u0130kna olam\u0131yorum bu konuda bir t\u00fcrl\u00fc. \u015eairsin, abartarak \u00f6v\u00fcyorsun beni bazen. Ya da yapt\u0131klar\u0131n\u0131 b\u00f6yle anlat\u0131yorsun, bana olan sevgini de s\u00f6ylerken abartt\u0131\u011f\u0131n\u0131 d\u00fc\u015f\u00fcn\u00fcyorum. \u00c7ok fazla dikkatlisin. \u0130nce ayr\u0131nt\u0131lar\u0131 hemen fark ediyorsun. Birine dair bu ayr\u0131nt\u0131lar bir g\u00fcn seni etkileyecek ve birine tutulup kalacaks\u0131n, beni aldatacaks\u0131n gibi d\u00fc\u015f\u00fcn\u00fcyorum. Bu kez de bana s\u00f6yledi\u011fin abart\u0131l\u0131 c\u00fcmlelerle \u00e7eli\u015fip kendini yok edeceksin. Ya hi\u00e7 umursamayacaks\u0131n bir daha beni ya da bu adili\u011finden dolay\u0131 kendini \u00f6ld\u00fcreceksin.&#8221;<\/p>\n<p style=\"text-align:justify;\">Yola koyuluyorsun. Uzun uzun anlatmayaca\u011f\u0131m bu arada neler yapt\u0131\u011f\u0131n\u0131 filan. Kap\u0131y\u0131 \u00e7ekip \u00e7\u0131kt\u0131n. Yan\u0131na da y\u00e2rinin bir tek foto\u011fraf\u0131n\u0131 ald\u0131n. U\u00e7ak bileti ald\u0131n. Basit\u00e7e, bir \u015fiir daha yazd\u0131n. Ayn\u0131 g\u00fcnah\u0131 bir kez daha i\u015fledin. Yolda bol bol t\u00f6vbe edece\u011fini filan m\u0131 d\u00fc\u015f\u00fcn\u00fcyorsun?<\/p>\n<p style=\"text-align:justify;padding-left:30px;\"><em>TERESS\u00dcBAT<\/em><\/p>\n<p style=\"text-align:justify;padding-left:30px;\"><em>Buzlardan devrilen tanr\u0131 sakallar\u0131<br \/>\n<\/em><em>Babam\u0131 dostlu\u011fumuza \u00e7a\u011f\u0131r\u0131yorum<br \/>\n<\/em><em>Bir\u00e7ok depremin k\u00fcn parmaklar\u0131<br \/>\n<\/em><em>\u00c7iziktir hayat, oyuncaklar aras\u0131nda<\/em><\/p>\n<p style=\"text-align:justify;\">Anayolda otostop \u00e7ekerek havaalan\u0131na koyuluyorsun. Buradan s\u00f6z etmeliyim. \u00c7\u00fcnk\u00fc gelecek hayat\u0131n\u0131n tatbikat\u0131n\u0131 yapt\u0131n bu otostop yolculu\u011fu s\u0131ras\u0131nda. Kendine bir hayat uydurdun. Zira bundan sonra hep uyduruk bir hayat\u0131n\u0131n olaca\u011f\u0131n\u0131 d\u00fc\u015f\u00fcn\u00fcyordun. Her gitti\u011fin yerde ve her \u00e7al\u0131\u015ft\u0131\u011f\u0131n i\u015fte kendine bir hayat kurgulayacak ve bunu anlatacakt\u0131n herkese. Farkl\u0131 farkl\u0131 hayatlar\u0131n olacakt\u0131. Kimse, ger\u00e7ek seni bilemeyecekti. B\u00f6ylelikle kendinden biraz olsun ka\u00e7abilece\u011fini \u00fcmit ediyordun.<\/p>\n<p style=\"text-align:justify;\">Eski model bir arabayd\u0131 seni alan. Arac\u0131n bazen vitesi ge\u00e7miyor, bazen de camlar\u0131 tak\u0131l\u0131yordu.<\/p>\n<p style=\"text-align:justify;\">&#8220;Yolum uzun. Bana da y\u00e2renlik edecek biri laz\u0131md\u0131&#8221; dedi adam, sen binerken.<\/p>\n<p style=\"text-align:justify;\">&#8220;Eyvallah&#8221; dedin.<\/p>\n<p style=\"text-align:justify;\">&#8220;Nereye?&#8221;<\/p>\n<p style=\"text-align:justify;\">&#8220;Havaalan\u0131na.&#8221;<\/p>\n<p style=\"text-align:justify;\">&#8220;Oradan nereye?&#8221;<\/p>\n<p style=\"text-align:justify;\">&#8220;Antalya&#8217;ya.&#8221;<\/p>\n<p style=\"text-align:justify;\">&#8220;\u00d6\u011frenci misin?&#8221;<\/p>\n<p style=\"text-align:justify;\">&#8220;Yok a\u011fbi, askerim. Tezkereyi ald\u0131m. Antalya&#8217;ya, memlekete d\u00f6n\u00fcyorum.&#8221;<\/p>\n<p style=\"text-align:justify;\">&#8220;\u00d6yle mi? Hay\u0131rl\u0131 tezkereler karde\u015fim. Tam da zaman\u0131nda gidiyorsun memlekete. S\u00fcperdir \u015fimdi oralar. Sezon a\u00e7\u0131lm\u0131\u015ft\u0131r. Ailenin yan\u0131nda m\u0131 kal\u0131yorsun orada?&#8221;<\/p>\n<p style=\"text-align:justify;\">Neden olmas\u0131n?<\/p>\n<p style=\"text-align:justify;\">&#8220;Evet, babamla birlikte tekne i\u015fi yap\u0131yoruz.&#8221;<\/p>\n<p style=\"text-align:justify;\">\u0130yi uydurdun. Buradan devam edersin art\u0131k. Bundan b\u00f6yle buna benzer hayatlara sahipsin. Hepsine birden. \u0130stedi\u011fin hayat\u0131 ya\u015fayabilirsin. Her yerde yeni bir hayat seni bekliyor.<\/p>\n<p style=\"text-align:justify;\">Daha yeni yola koyulmana ra\u011fmen evini \u00f6zl\u00fcyorsun. Ev, \u00f6zlenir. Bunlar ilk sanc\u0131lar, diye d\u00fc\u015f\u00fcn\u00fcyorsun. \u015eimdi sabredebilirsem ileride daha \u00e7ok sabrederim, diye d\u00fc\u015f\u00fcn\u00fcyorsun. \u015eimdiye kadar ya\u015fad\u0131\u011f\u0131n hayat sana karman \u00e7orman, i\u00e7inden \u00e7\u0131k\u0131lamayacak bir h\u00e2ldeymi\u015f gibi geliyor. Aidiyetini reddettin hep. Belki de nereye ait oldu\u011funu kestiremiyordun bir t\u00fcrl\u00fc. \u00d6zledi\u011fin eve aitsin. Senin evin, y\u00e2rin. Ona aitsin. Fakat hayat\u0131n art\u0131k, oturup \u00e7\u00f6zmeye \u00e7al\u0131\u015f\u0131lmas\u0131, yap\u0131lm\u0131yorsa da \u00fczerine a\u011flan\u0131lmas\u0131 gereken bir mesele. Ve k\u0131saca \u015f\u00f6yle d\u00fc\u015f\u00fcn\u00fcyorsun bir evin \u00f6zlemiyle birlikte:<\/p>\n<p style=\"text-align:justify;\">&#8220;Bir g\u00fcn birka\u00e7 seneli\u011fine evime t\u0131kmal\u0131y\u0131m kendimi. Ve b\u00fct\u00fcn hayat\u0131m\u0131, neyim var neyim yoksa, davran\u0131\u015flar\u0131m, haletiruhiyem, m\u00fcnaka\u015falar\u0131m, hezeyanlar\u0131m, heveslerim, hepsini bir bilgisayar \u00e7\u0131kt\u0131s\u0131 olarak almal\u0131y\u0131m. Ve d\u00fcnya \u00fczerindeki, hayat\u0131ma dair bilgi i\u00e7eren t\u00fcm depolama aletlerini bo\u015faltmal\u0131, imha etmeliyim. Harddiskler, usb&#8217;ler, insan haf\u0131zalar\u0131, foto\u011fraflar, hepsini. Ard\u0131ndan \u00e7\u0131kt\u0131 olarak ald\u0131\u011f\u0131m t\u00fcm hayat\u0131m\u0131 ba\u015ftan sona okuyup, silip, d\u00fczeltip, ba\u015ftan yaz\u0131p, ekleyip, \u00e7\u0131kar\u0131p yeniden tasnif etmeliyim. Bu s\u0131k\u0131nt\u0131 ancak bu \u015fekilde son bulabilir gibi geliyor bana.&#8221;<\/p>\n<p style=\"text-align:center;\"><em>Eve d\u00f6n \u2013 Baban\u0131 vur!<br \/>\n<\/em><em>\u015eark\u0131ya d\u00f6n \u2013 Tanr\u0131n\u0131 vur!<br \/>\n<\/em><em>Kalbine d\u00f6n \u2013 Yola vur!<\/em><\/p>\n<p style=\"text-align:center;\">B\u0130R\u0130NC\u0130 K\u0130TABIN SONU<\/p>\n<p style=\"text-align:right;\"><strong>30 Mart 2016 &#8211; 19 Temmuz 2016<\/strong><\/p>"
    },
    "thr:total": "5",
    "comments": {
        "commentCount": "5",
        "comments": [
            {
                "imgUrl": "https:\/\/1.gravatar.com\/avatar\/ad1bed24bf02f1146b96b4e9ffdf946c?s=60&#038;d=identicon&#038;r=G",
                "commenterName": "sezertemizel",
                "dateTime": "2019-06-22T12:51:37+03:00",
                "commentBody": "&#8220;Baz\u0131 anlar baz\u0131lar\u0131 seni senden daha iyi anlar.&#8221; c\u00fcmlesi bu olsa gerek. Yaz\u0131lan yaz\u0131 sakin ama c\u00fcmleleri h\u0131r\u00e7\u0131n. Bu devirde herkes annesinin karn\u0131ndan \u00f6zg\u00fcvenle do\u011fada da platonik ya\u015fayan insanlar\u0131n masumiyetine sayg\u0131lar.",
                "commentLikeCount": "2"
            },
            {
                "imgUrl": "https:\/\/2.gravatar.com\/avatar\/e383dc00a209f58510a1a0a92b741325?s=60&#038;d=identicon&#038;r=G",
                "commenterName": "Kaplan",
                "dateTime": "2019-06-28T11:21:43+03:00",
                "commentBody": "Bu hikayeyi wattpat da payla\u015fman\u0131z iyi olmaz m\u0131? Daha geni\u015f bir kitleye sesinizi duyurusunuz.",
                "commentLikeCount": "1"
            },
            {
                "imgUrl": "https:\/\/0.gravatar.com\/avatar\/677318b968aadbdfc6c441141319ee3d?s=60&#038;d=identicon&#038;r=G",
                "commenterName": "ustafare",
                "dateTime": "2019-07-04T01:41:24+03:00",
                "commentBody": "Eve d\u00f6n \u2013 Baban\u0131 vur!<br \/>\n\u015eark\u0131ya d\u00f6n \u2013 Tanr\u0131n\u0131 vur!<br \/>\nKalbine d\u00f6n \u2013 Yola vur!<br \/>\nS\u00f6zlerini bir \u015fark\u0131da da duymak umuduyla",
                "commentLikeCount": "2"
            },
            {
                "imgUrl": "https:\/\/1.gravatar.com\/avatar\/7a3199e557ebdde89352bc591a747375?s=60&#038;d=identicon&#038;r=G",
                "commenterName": "muratkaymak",
                "dateTime": "2019-07-23T12:09:05+03:00",
                "commentBody": "desem \u00f6ld\u00fcr\u00fcrler demesem \u00f6ld\u00fcm",
                "commentLikeCount": "2"
            }
        ]
    }
}