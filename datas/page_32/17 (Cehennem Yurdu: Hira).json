{
    "author": {
        "name": "kvl",
        "uri": "http:\/\/kvlrap.wordpress.com"
    },
    "title": {
        "@type": "html",
        "$": "17 (Cehennem Yurdu: Hira)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2019\/06\/07\/17-cehennem-yurdu-hira\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2019\/06\/07\/17-cehennem-yurdu-hira\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2019\/06\/07\/17-cehennem-yurdu-hira\/feed\/atom\/",
            "@thr:count": "0"
        }
    ],
    "id": "https:\/\/kvlrap.wordpress.com\/?p=949",
    "updated": "2020-04-06T09:42:00Z",
    "published": "2019-06-07T03:20:14Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Cehennem Yurdu: Hira (Roman)"
        }
    ],
    "summary": {
        "@type": "html",
        "$": "17 Neden bu kadar sinirlisin? Yanl\u0131\u015f anlamalar\u0131n el\u00e7isi! \u00c7ekingen, acemi. Hazreti Musa&#8217;ya benzetiyorsun kendini genelde. Musa Aleyhisselam \u00f6yle bir peygamber. Firavunun kar\u015f\u0131s\u0131na \u00e7\u0131kacakken \u00e7ekiniyor mesel\u00e2. Allah&#8217;tan Harun&#8217;un da yan\u0131nda peygamber olarak ona e\u015flik etmesini istiyor. Ya konu\u015famazsam, diyeceklerimi \u015fa\u015f\u0131r\u0131rsam diye \u00e7ekiniyor. Kehf s\u00fbresi, 64&#8217;\u00fcnc\u00fc ayette ise birine \u00f6\u011frenci oluyor, H\u0131z\u0131r Aleyhissel\u00e2ma. Acemi ve \u015fa\u015fk\u0131n davran\u0131yor. &#8230; <a href=\"https:\/\/kvlrap.wordpress.com\/2019\/06\/07\/17-cehennem-yurdu-hira\/\" class=\"more-link\">Okumaya devam et <span class=\"screen-reader-text\">17 (Cehennem Yurdu:&#160;Hira)<\/span><\/a>"
    },
    "content": {
        "@type": "html",
        "$": "<p style=\"text-align:center;\"><strong>17<br \/>\n<\/strong><\/p>\n<p style=\"text-align:justify;\">Neden bu kadar sinirlisin? Yanl\u0131\u015f anlamalar\u0131n el\u00e7isi! \u00c7ekingen, acemi. Hazreti Musa&#8217;ya benzetiyorsun kendini genelde. Musa Aleyhisselam \u00f6yle bir peygamber. Firavunun kar\u015f\u0131s\u0131na \u00e7\u0131kacakken \u00e7ekiniyor mesel\u00e2. Allah&#8217;tan Harun&#8217;un da yan\u0131nda peygamber olarak ona e\u015flik etmesini istiyor. Ya konu\u015famazsam, diyeceklerimi \u015fa\u015f\u0131r\u0131rsam diye \u00e7ekiniyor. Kehf s\u00fbresi, 64&#8217;\u00fcnc\u00fc ayette ise birine \u00f6\u011frenci oluyor, H\u0131z\u0131r Aleyhissel\u00e2ma. Acemi ve \u015fa\u015fk\u0131n davran\u0131yor. Sormamas\u0131 gereken \u015feyleri sorup duruyor, bu y\u00fczden de hocas\u0131ndan ayr\u0131lmak zorunda kal\u0131yor. Bir ba\u015fka ayette, Musa Aleyhisselam&#8217;dan, kavgay\u0131 ay\u0131rmas\u0131 isteniyor. O ise g\u00fcc\u00fcn\u00fc dengeli kullanam\u0131yor ve vurdu\u011fu adam \u00f6l\u00fcyor. Ard\u0131ndan pi\u015fmanl\u0131k duyuyor. Acemi, \u00e7ekingen ve \u015fa\u015fk\u0131n. Asl\u0131nda b\u00fct\u00fcn peygamberler b\u00f6yledir. Resul\u00fc Ekrem de halk\u0131n al\u00e2kas\u0131na kar\u015f\u0131 inan\u0131lmaz \u00e7ekingen ve utanga\u00e7 davran\u0131yordu. \u0130sa Aleyhisselam tek ba\u015f\u0131na yemek yemekten bile utan\u0131yordu. Yedi\u011fi t\u00fcm yemekleri b\u00f6l\u00fc\u015f\u00fcyordu. Son ak\u015fam yeme\u011fi de dahil. Bu \u00e7ekingenlik \u015fairlerde, entelekt\u00fcellerde, sanat\u00e7\u0131larda da vard\u0131r. Kendi alanlar\u0131na girdikleri anda hemen y\u00fczleri k\u0131zar\u0131r bu ki\u015filerin. Fakat ger\u00e7e\u011fi, adaleti ve do\u011frulu\u011fu anlatmalar\u0131 gerekti\u011finde \u00e2deta damlara \u00e7\u0131karak hayk\u0131r\u0131rlar. Vaazlar verir, ezanlar okur, yaz\u0131lar yazarlar. Kendi i\u00e7lerini\/ma\u011faralar\u0131n\u0131\/vicdanlar\u0131n\u0131 ke\u015ffettikleri i\u00e7indir bu durum. Ard\u0131ndan oradan ba\u015fka s\u0131\u011f\u0131nacak yer bulamam\u0131\u015flard\u0131r. Bo\u015f mevzular hakk\u0131nda y\u00fcz\u00fc k\u0131zaran bir insan, hak&#8217;k\u0131 konu\u015furken\/savunurken hayk\u0131r\u0131yorsa e\u011fer, o ki\u015fide peygamber vicdan\u0131 vard\u0131r. \u0130man belirtisi tecelli etmi\u015ftir.<\/p>\n<p style=\"text-align:justify;\">Kur&#8217;an&#8217;daki mecaz\u00ee anlat\u0131mlardan en b\u00fcy\u00fc\u011f\u00fcn\u00fcn \u0130brahim&#8217; Aleyhissel\u00e2m&#8217;\u0131n putlar\u0131 k\u0131rmas\u0131 olay\u0131 oldu\u011funu d\u00fc\u015f\u00fcn\u00fcyorsun. Bunlara benzer olarak Hazreti \u0130sa&#8217;n\u0131n havray\u0131 basmas\u0131, Hazreti Meryem&#8217;in bir kad\u0131n olarak ibadethaneye girmesi, Resul\u00fc Ekrem&#8217;in &#8216;<em>Mescid-i D\u0131r\u00e2r<\/em>&#8216; ad\u0131 verilen camiyi y\u0131kt\u0131rmas\u0131 olaylar\u0131 \u00f6rnek verilebilir. Fakat bunlar\u0131n hi\u00e7biri Hazreti \u0130brahim&#8217;in putlar\u0131 k\u0131rmas\u0131yla tam olarak ilgili de\u011fildir. \u00c7\u00fcnk\u00fc put k\u0131rma olay\u0131 mecaz\u00eedir fakat di\u011ferleri ger\u00e7ektir. \u00d6ncelikle \u015f\u00f6yle d\u00fc\u015f\u00fcnmek gerekir: Bir toplulu\u011fa, yanl\u0131\u015f bir inanca sahip olduklar\u0131n\u0131 anlatmak i\u00e7in ne yap\u0131lsa daha etkili olur? Onlar\u0131n kiliselerine, havralar\u0131na sald\u0131rarak m\u0131, yoksa onlara ger\u00e7e\u011fi s\u00f6zl\u00fc olarak anlatarak m\u0131? \u0130lki yap\u0131ld\u0131\u011f\u0131nda tam tersi bir etki yapacakt\u0131r. Yani kilisesi y\u0131k\u0131lan bir H\u0131ristiyan, kilisede ibadet etmenin yanl\u0131\u015f bir \u015fey oldu\u011funu anlay\u0131p iman etmez. Aksine, kiliseyi y\u0131kan ki\u015finin tam bir cani oldu\u011funu ve b\u00f6yle birinin inand\u0131\u011f\u0131 dinin kesinlikle yanl\u0131\u015f olaca\u011f\u0131n\u0131 d\u00fc\u015f\u00fcnecektir. Ya da ba\u015fka bir din i\u00e7in bu d\u00fc\u015f\u00fcn\u00fclebilir. Hatta \u015f\u00f6yle s\u00f6ylenebilir: Bug\u00fcn neredeyse &#8216;tap\u0131nak&#8217; h\u00e2line gelmi\u015f camilere, k\u0131rkta bir zek\u00e2t ile kurtuldu\u011funu d\u00fc\u015f\u00fcnen; ihtiya\u00e7tan fazlas\u0131n\u0131n haram oldu\u011funu de\u011fil, sonsuz sermayeye sahip olunabilece\u011fini savunan ve \u00e2limleri, \u015feyhleri ve hatta Peygamberi putla\u015ft\u0131ran M\u00fcsl\u00fcmanlara kar\u015f\u0131 bunlar\u0131n yanl\u0131\u015f oldu\u011fu, camileri basarak, mozaiklerini k\u0131rarak m\u0131 anlat\u0131labilir yoksa sadece s\u00f6zle, s\u00f6ze dayal\u0131 apa\u00e7\u0131k delillerle mi anlat\u0131labilir?<\/p>\n<p style=\"text-align:justify;\">En&#8217;am s\u00fbresi, 108. \u00e2yette \u015f\u00f6yle buyruluyor: &#8220;Buna ra\u011fmen, onlar\u0131n Allah&#8217;tan ba\u015fka tapt\u0131klar\u0131na s\u00f6vmeyin ki, bilin\u00e7sizlikleri d\u00fc\u015fmanl\u0131\u011fa d\u00f6n\u00fc\u015f\u00fcp onlar da Allah&#8217;a s\u00f6vmesinler. Zira her millete, yapt\u0131klar\u0131n\u0131 g\u00fczel g\u00f6stermi\u015fizdir.&#8221;<\/p>\n<p style=\"text-align:justify;\">\u0130brahim Aleyhisselam da tam olarak bunu yapm\u0131\u015ft\u0131r. Fiil\u00ee olarak gidip putlar\u0131 k\u0131rmam\u0131\u015ft\u0131r, onlar\u0131n tapt\u0131klar\u0131na s\u00f6vmemi\u015ftir; insanlar\u0131 yolda \u00e7evirip, putlar\u0131n \u015firk oldu\u011funu, onlar\u0131 k\u0131rmalar\u0131 gerekti\u011fini anlatm\u0131\u015ft\u0131r. Bu y\u00fczden Kur&#8217;an&#8217;\u0131n bu ayetlerinde tamamen mecaz\u00ee bir anlat\u0131m vard\u0131r.<\/p>\n<p style=\"text-align:justify;\">Hazreti Meryem&#8217;in bir kad\u0131n olarak havraya girmesi olay\u0131 bir sald\u0131r\u0131 de\u011fildir. Tamamen s\u00f6zl\u00fc \u015fekilde anlatm\u0131\u015flard\u0131r. Kad\u0131nlar\u0131 d\u0131\u015flayan, hatta yok sayan, ibadethanelere girmesine izin vermeyen bir dini, Hazreti Meryem, havraya girerek protesto etmi\u015ftir. Oraya hi\u00e7bir zarar vermemi\u015ftir. Hazreti Muhammed&#8217;in &#8216;<em>Mescid-i D\u0131r\u00e2r<\/em>&#8216;, yani &#8216;<em>zararl\u0131 ve k\u00f6t\u00fc niyetle yap\u0131lan cami<\/em>&#8216; olarak adland\u0131r\u0131lan camiyi y\u0131kt\u0131rmas\u0131 olay\u0131 ise tamamen hakl\u0131 sebeplerden do\u011fmu\u015ftur. Ebu Amir adl\u0131 Mekkeli rahibin a\u00e7t\u0131rd\u0131\u011f\u0131 bir mescit bu. Ebu Amir de d\u00f6nemin h\u00e2kim iki g\u00fcc\u00fcnden biri olan Bizans ile anla\u015fmal\u0131 h\u00e2lde. Bizans&#8217;\u0131n \u00e7\u0131karlar\u0131 do\u011frultusunda \u0130sl\u00e2m&#8217;\u0131 engellemek ve o topraklar\u0131 Bizans&#8217;a satmak amac\u0131yla a\u00e7\u0131l\u0131yor mescit. \u015eimdiki duruma bak\u0131ld\u0131\u011f\u0131nda \u015f\u00f6yle denilebilir: Amerika&#8217;n\u0131n \u00e7\u0131karlar\u0131 i\u00e7in a\u00e7\u0131lan ve tamamen onlara hizmet eden bir cami. Bizans&#8217;\u0131n bu meydan okumalar\u0131 kar\u015f\u0131s\u0131nda <em>aya\u011f\u0131 \u00e7\u0131plak M\u00fcsl\u00fcmanlar<\/em> Teb\u00fck Seferini ger\u00e7ekle\u015ftirerek Bizans&#8217;a do\u011fru on binlerce ki\u015fiyle y\u00fcr\u00fcyorlar. Bunu g\u00f6ren Bizans, oray\u0131 i\u015fgal etmekten cay\u0131yor. M\u00fcsl\u00fcmanlar, topraklar\u0131na d\u00f6nd\u00fcklerinde ise Hazreti Muhammed, Ebu Amir&#8217;in kurdu\u011fu bu mescidi y\u0131kt\u0131r\u0131yor.<\/p>\n<p style=\"text-align:justify;\">T\u00fcm bu sebeplere bak\u0131l\u0131rsa bar\u0131\u015f\u00e7\u0131l insanlar asla bir yerlere sald\u0131rmamal\u0131. Tek yapmalar\u0131 gereken tebli\u011f ve \u00f6zsavunma.<\/p>\n<p style=\"text-align:justify;\">Fakat Hazreti \u0130sa&#8217;n\u0131n da \u015f\u00f6yle bir meselesi var. Anlayam\u0131yorsun bunu. Bir \u015feyler var. On iki havarisiyle birlikte bir sinagoga girip masalar\u0131 ve putlar\u0131 oraya buraya deviriyor. \u00c7arm\u0131ha gerilmesinin esas sebebi de bu oluyor. Devlet onu bu y\u00fczden cezaland\u0131r\u0131yor. \u0130\u015fte burada kafan kar\u0131\u015f\u0131yor. Burada durup cenin pozisyonu al\u0131yorsun. D\u00fc\u015f\u00fcn\u00fcp duruyorsun. D\u00fc\u015f\u00fcnecek duracaks\u0131n. Daha \u00e7ok d\u00fc\u015f\u00fcnecek duracaks\u0131n. Bar\u0131\u015f\u00e7\u0131l bir k\u00fcfr\u00fcn i\u00e7indesin. Cihat bilinci olmayan, akl\u0131n\u0131 Peygamberin yoluna kurban etmeyen bir bedev\u00ee M\u00fcsl\u00fcmans\u0131n. K\u00f6pek de seni bunun i\u00e7in terk etti ya&#8230;<\/p>\n<p style=\"text-align:justify;\">Ni\u015fan ald\u0131\u011f\u0131n bir yer yok. Esamen okunmuyor yoklama k\u00e2\u011f\u0131tlar\u0131nda bile. Ucu buca\u011f\u0131 u\u00e7suz ve bucaks\u0131z kalm\u0131\u015f bir zafiyet \u00e7ukurundas\u0131n. Yok gibisin. Yok gibi olmak nas\u0131ld\u0131r bilirsin. Hi\u00e7e benziyorsun. Bu d\u00fcnyaya \u00e7ak\u0131l\u0131 bir tek \u00e7ivin yok. Kim bulabilir ki seni, kaybolsan? \u00d6yle biri zaten yoktu diyecektir kay\u0131tlar. Olsayd\u0131 ad\u0131na a\u00e7\u0131lm\u0131\u015f bir banka hesab\u0131, bir dava, yahut bir kap\u0131 mutlaka olurdu. Yerin yurdun belli olurdu. Ama \u015fimdi ev arkada\u015f\u0131n\u0131n bile seni tan\u0131d\u0131\u011f\u0131 me\u00e7hul. \u0130lk ba\u015flarda seni sofraya davet etmeye, d\u0131\u015far\u0131ya \u00e7a\u011f\u0131rmaya ya da sana e\u015flik etmeye \u00e7al\u0131\u015f\u0131rd\u0131, ta ki senin eve asl\u0131nda hi\u00e7 u\u011framad\u0131\u011f\u0131n\u0131 fark edene kadar. Nas\u0131l olabilirdi? diye d\u00fc\u015f\u00fcn\u00fcrken, Hi\u00e7 olmad\u0131 ki, demeye ba\u015flad\u0131. Sen kendini ac\u0131nas\u0131 buldun, onlar seni yok buldular. Yok s\u00fcs\u00fc vermi\u015ftin kendi cesetine. Yoklu\u011fun arkas\u0131ndan var olabilir miyim diye gayret g\u00f6steriyorsun \u015fimdi de. Bu perde beni g\u00f6stermesin, ama hem de perdenin ard\u0131ndakiler yapt\u0131klar\u0131mdan faydalans\u0131n. Bir &#8216;zan&#8217; olman\u0131n pe\u015finden gittin. D\u00fcr\u00fcst\u00e7e de\u011fildi bu. Geride birka\u00e7 put b\u0131rakt\u0131n.<\/p>\n<p style=\"text-align:justify;\">\u015eimdi ilerliyorsun boktan ad\u0131mlarla dersli\u011fe. Soldan sa\u011fa, sa\u011fdan sola kitaps\u0131zlarla dolu s\u0131n\u0131flardan birine. &#8220;K\u00f6yl\u00fc \u00e7ocuklar\u0131 Gogol, \u015eekspir, Dostoyevski okuyormu\u015f. Peh! Bunlar\u0131 biz bile okumad\u0131k. Herkes okursa i\u015f\u00e7i kim olacak, tarlada kim \u00e7al\u0131\u015facak?&#8221; denilerek kapat\u0131lan K\u00f6y Enstit\u00fclerinin ard\u0131ndan d\u00fcze \u00e7\u0131kan, d\u00fczde d\u00fcz bir mant\u0131kla sa\u00e7lar\u0131n\u0131 ve akl\u0131n\u0131 d\u00fczle\u015ftiren d\u00fcz \u00f6\u011frenciler yeti\u015ftiren karaliseleri ve ilkokullar\u0131 do\u011fdu yurdumun. Sen de buralardan ge\u00e7tin. Ama buralarda do\u011fmad\u0131n. Senin do\u011fdu\u011fun yer toplumun d\u0131\u015f\u0131ndayd\u0131. D\u0131\u015far\u0131da do\u011fdun sen. D\u0131\u015far\u0131 \u00e7\u0131kt\u0131\u011f\u0131n anda ba\u015flad\u0131n do\u011fmaya ve do\u011furmaya. \u015e\u00f6yle bir bakmadan dahi girip oturuyorsun bo\u015f bir s\u0131raya. S\u0131ra seninle doluyor. Beynin ders boyunca anlat\u0131lanlar\u0131 l\u00fczumsuz buluyor. Ard\u0131ndan \u00e7al\u0131\u015fma temposunu minimuma indiriyor.<\/p>\n<p style=\"text-align:justify;\">Hep en arkalara oturdu\u011fundan, \u00f6ne bakt\u0131\u011f\u0131nda sadece kafalar g\u00f6r\u00fcyorsun. Y\u00fcr\u00fcrken g\u00f6rd\u00fc\u011f\u00fcn ayaklar gibi. \u0130nsanlar kafa ve ayaklardan olu\u015fuyor senin g\u00f6z\u00fcnde. Hayata kafalar\u0131n\u0131 ban\u0131yorlar ve d\u00fcnyay\u0131 ayaklar\u0131yla ar\u015f\u0131nl\u0131yorlar. Ba\u015fkas\u0131na l\u00fczum yok. En l\u00fczumlu iki organd\u0131r kafa ve ayak. Bas\u0131p gitmeye yarar ikisi de. Kafayla gidilir mesel\u00e2. Mek\u00e2ndan ve zamandan soyutlan\u0131r insan. Perde gerisine \u00e7ekilir, bir t\u00fcl\u00fcn ard\u0131ndan izler art\u0131k bir hayli bulan\u0131k olan d\u00fcnyay\u0131. Ge\u00e7mi\u015fte ve gelecekte yolculuk yapar. \u0130zmir&#8217;den ge\u00e7en bir tirene atlay\u0131p askerlikten firar edi\u015fini; do\u011fan ilk \u00e7ocu\u011funu tiksintiyle ve a\u011flayarak kuca\u011f\u0131na al\u0131\u015f\u0131n\u0131; jandarma komutan\u0131n\u0131n k\u00f6y\u00fcn kahvesinde herkesi tek bir s\u0131raya dizip, birka\u00e7\u0131na tokat at\u0131\u015f\u0131n\u0131; ve ileriki bir zamanda arkada\u015f\u0131n\u0131n d\u00fc\u011f\u00fcn\u00fcnde araban\u0131n kaputuna oturan bu komutana tekme tokat dal\u0131\u015f\u0131n\u0131; kar\u0131nla evlendikten sonra bir daha eski deliliklerinin kalmay\u0131\u015f\u0131n\u0131; s\u00fcnnetinde kom\u015funun en g\u00fczel k\u0131z\u0131n\u0131n yan\u0131nda olu\u015funu; bu y\u00fczden s\u00fcnnet\u00e7inin eliyle az\u0131c\u0131k ok\u015famas\u0131na gerek kalmadan \u015feyinin kendili\u011finden kalkt\u0131\u011f\u0131n\u0131; torunlar\u0131n\u0131n geli\u015fim s\u00fcre\u00e7lerini g\u00f6rmekten zevk ald\u0131\u011f\u0131n\u0131, \u00e7\u00fcnk\u00fc bunun sana bilgelik katt\u0131\u011f\u0131n\u0131 d\u00fc\u015f\u00fcnd\u00fc\u011f\u00fcn\u00fc; k\u00fc\u00e7\u00fckken her yerinin erik ve nar a\u011fa\u00e7lar\u0131na \u00e7\u0131kmaktan yara bere oldu\u011funu; haval\u0131 olmak i\u00e7in s\u00f6yledi\u011fin ucuz yalanlar\u0131 hat\u0131rlars\u0131n. Ak\u0131lla gitmenin binbir t\u00fcrl\u00fc h\u00e2li vard\u0131r. En s\u0131k rastlanan\u0131 ise \u00f6l\u00fcm&#8217;d\u00fcr. \u0130kincisi ise delilik&#8217;tir. \u00d6lmeden \u00f6nce filim \u015feridi gibi ge\u00e7ermi\u015f g\u00f6z\u00fcn \u00f6n\u00fcnden ki\u015finin ya\u015fam\u0131. Bu, bir gidi\u015fin en l\u00fctufk\u00e2r h\u00e2lidir. Son kez sunulur sana ya\u015fad\u0131klar\u0131n\u0131n an\u0131s\u0131. Fakat bu filim \u015feridini g\u00f6rd\u00fckten sonra \u00f6lmez isen, o zaman gidi\u015finin ad\u0131 bellidir: Delilik. Delirerek gidersin akl\u0131na binip.<\/p>\n<p style=\"text-align:justify;\">Kafayla gidemeyenler ya da kafayla gitti\u011fi h\u00e2lde \u00f6lmeyi ya da delirmeyi beceremeyenler ya da gelecekte kafayla gitme ihtimalini g\u00f6r\u00fcp \u00fcrkenler ayaklar\u0131yla gider. Bunda vazge\u00e7me ihtimali y\u00fcksektir. Mu\u011flakt\u0131r bu bak\u0131mdan. Gitti mi yoksa gitti\u011fini mi d\u00fc\u015f\u00fcnd\u00fcrd\u00fc, bilinmez. Bilinen tek \u015fey, giden ki\u015finin zaman ve mek\u00e2n de\u011fi\u015ftirdi\u011fidir. Aidiyetinden ka\u00e7maya \u00e7al\u0131\u015f\u0131r bu gidi\u015fi se\u00e7en. Ayn\u0131 bilineni bilmek istemez art\u0131k. Farkl\u0131 bir dil, farkl\u0131 bir renk, farkl\u0131 bir iklim arar. Anla\u015f\u0131lmak istemez. Anla\u015f\u0131lmak istedi\u011fi i\u00e7in gidenden hay\u0131r gelmez. Ya geriye d\u00f6ner ya da eline y\u00fcz\u00fcne bula\u015ft\u0131r\u0131r her \u015feyi.<\/p>\n<p style=\"text-align:justify;\">Bu bak\u0131mdan gidi\u015f iki t\u00fcrl\u00fcd\u00fcr: Kafayla ya da Ayaklarla.<\/p>\n<p style=\"text-align:justify;\">Bu y\u00fczden T\u00fcrk\u00e7e&#8217;deki &#8216;seyir&#8217; s\u00f6zc\u00fc\u011f\u00fc iki manaya gelir. Bir, gezmek, gitmek anlam\u0131nda: seyretmek. \u0130ki, izlemek anlam\u0131nda: seyretmek. Birincisinde ayakla gidi\u015f, ikincisinde ise seyre dalarak kafayla gidi\u015f s\u00f6z konusu.<\/p>\n<p style=\"text-align:justify;\">Senin gidece\u011finden de\u011fil, gidemeyece\u011findendir bunlar\u0131 d\u00fc\u015f\u00fcnmen.<\/p>\n<p style=\"text-align:justify;\">Basiti karma\u015f\u0131kla\u015ft\u0131ran, s\u00fcsl\u00fc c\u00fcmle yap\u0131lar\u0131yla tan\u0131mlar yapan insanlar art niyetlidir, diye d\u00fc\u015f\u00fcn\u00fcyorsun. \u015eu an \u00f6\u011fretmenin yapt\u0131\u011f\u0131 gibi. Div\u00e2n Edebiyat\u0131nda oldu\u011fu gibi mesel\u00e2. Osmanl\u0131&#8217;da ne diye o kadar insan\u0131n y\u00fczde 5&#8217;i okuma yazma biliyordu? Kendi aralar\u0131nda yaz\u0131lan Arap\u00e7a-Fars\u00e7a \u015fiirleri anlas\u0131nlar diye mi? Ne diye Gogol, \u015eekspir, Gorki, Goethe okumalar\u0131na kar\u015f\u0131 \u00e7\u0131kt\u0131 K\u00f6y Enstit\u00fcleri kar\u015f\u0131tlar\u0131? \u0130\u015f\u00e7ilikle okur-yazarl\u0131k birbirinden ayr\u0131lmas\u0131 gereken \u015feyler miydi? Hem Baudelaire&#8217;i hem Bedreddin&#8217;i; hem Tolstoy&#8217;u hem Turgut Uyar&#8217;\u0131 okuyarak tarlalarda \u00e7al\u0131\u015famaz m\u0131yd\u0131 insanlar? Sen \u015fimdi bunu savunmuyorsan halk\u0131n i\u00e7ine kar\u0131\u015fmaya ne hakk\u0131n var? Ne hakk\u0131n var halk otob\u00fcs\u00fcne binmeye, ne hakk\u0131n var emek\u00e7iler \u00e7al\u0131\u015f\u0131rken 1 May\u0131s&#8217;\u0131 kutlamaya? D\u00fc\u015f\u00fcnd\u00fc\u011f\u00fcn, hayalini kurdu\u011fun \u015fey bundan ba\u015fka nedir? Sabah Allah&#8217;\u0131n verdi\u011fi r\u0131zk\u0131 toplay\u0131p, \u00f6\u011fle s\u0131ca\u011f\u0131nda kitap okuyup, ak\u015fama do\u011fru da o r\u0131z\u0131klarla beslenmeyeceksen ya\u015faman\u0131n ne anlam\u0131 kal\u0131r? Bir sokak \u00e7ocu\u011funu savunmak b\u00f6yle bir durumda ne kadar i\u011freti durur? Sen o sokak \u00e7ocu\u011fu olmad\u0131\u011f\u0131n i\u00e7in \u015f\u00fckretmeyeceksin, asla! O sokak \u00e7ocu\u011fu olmad\u0131\u011f\u0131n i\u00e7in \u015fiir yazacaks\u0131n.<\/p>\n<p style=\"text-align:justify;\">Fanzinin ikinci say\u0131s\u0131nda siyaset\u00e7ileri \u00f6ld\u00fcrmeliyiz, diye d\u00fc\u015f\u00fcn\u00fcyorsun. <em>Mahallendeki Siyaset\u00e7iyi \u00d6ld\u00fcr<\/em> olmal\u0131 ismi. Bir giri\u015f konu\u015fmas\u0131 yazmaya koyuluyorsun. Nazilerden, Picasso&#8217;dan, Tanr\u0131dan, intihardan ve siyaset\u00e7ilerden bahsetti\u011fin yaz\u0131y\u0131 tamaml\u0131yorsun bir saat i\u00e7inde. Ders de bitmi\u015f oluyor. Binadan ayr\u0131larak k\u00fct\u00fcphaneye gidiyorsun. \u00c7\u00fcnk\u00fc daha k\u0131rk dakika var otob\u00fcs\u00fcn hareket saatine. Her zamanki gibi elindeki biri ince biri kal\u0131n iki kitab\u0131 verip biri ince biri kal\u0131n iki kitap al\u0131yorsun raflardan. Bug\u00fcn erken varacaks\u0131n eve. Bunu d\u00fc\u015f\u00fcnerek memnun oluyorsun. Okumaya ba\u015fl\u0131yorsun ince kitab\u0131 ve eve gidene kadar da devam ediyorsun.<\/p>\n<p style=\"text-align:justify;\">Parktan ge\u00e7erek eve do\u011fru ilerliyorsun. Park\u0131n bir duvar\u0131na yeni bir duvar yaz\u0131s\u0131 yaz\u0131lm\u0131\u015f:<\/p>\n<p style=\"text-align:justify;\">&#8220;Yolun a\u00e7\u0131k olsun.&#8221;<\/p>\n<p style=\"text-align:justify;\">Sevimli buluyorsun. E\u011fer bir sprey boyan olsayd\u0131 alt\u0131na \u015f\u00f6yle yazard\u0131n:<\/p>\n<p style=\"text-align:justify;\">&#8220;Yoluma \u00e7\u0131k; olsun.&#8221;<\/p>\n<p style=\"text-align:justify;\">Eve vard\u0131\u011f\u0131nda her zamanki rit\u00fcellerini ger\u00e7ekle\u015ftiriyorsun. Bir de y\u0131kand\u0131n bu kez. Ve camdan bakmaya ba\u015flad\u0131n. Sokaklardaki insanlar\u0131 seyrettin. Evden ilk defa bu kadar \u00e7ok bunald\u0131n. Ferahlamak istedin. Bu arada evini betimlemek gerekirse \u015funlar\u0131 s\u00f6yleyebiliriz:<\/p>\n<p style=\"text-align:justify;\">Etraf\u0131 ekmek k\u0131r\u0131nt\u0131lar\u0131yla dolu bir mutfak. En fazla bir bu\u00e7uk g\u00fcn sonra bayatlayan ekmeklerden olsa gerek. \u0130\u00e7inde sadece aperatifin ve yumurtalar\u0131n bulundu\u011fu bir buzdolab\u0131. Birikmi\u015f bula\u015f\u0131klar. Her zaman su i\u00e7ti\u011fin ayn\u0131 bardak. Aperatif kuru yiyeceklerin ambalajlar\u0131. Etraf\u0131 k\u0131l dolu bir banyo-tuvalet. A\u00e7t\u0131\u011f\u0131nda suyun \u0131s\u0131nmad\u0131\u011f\u0131; \u0131s\u0131nmas\u0131 i\u00e7in ise en az yar\u0131m saat beklenmesi gereken bir \u015fofben. Hi\u00e7bir zaman tam olarak kapanmayan bir musluk. Lekeli bir ayna. Mikrop kapmas\u0131n diye ayr\u0131 ayr\u0131 gazetelere sar\u0131lan di\u015f f\u0131r\u00e7alar\u0131. \u00c7ok fazla nemli iki bornoz. Eski bir uydunun tak\u0131l\u0131 oldu\u011fu k\u00fc\u00e7\u00fck bir t\u00fcpl\u00fc televizyonun bulundu\u011fu salon. Eski ansiklopedilerden olu\u015fan bir kitapl\u0131k. \u00dczerinde bir bankan\u0131n ismi yaz\u0131l\u0131 olan bir saat. K\u0131r\u0131k bir televizyon dolab\u0131. Asla tam olarak kapanmayan ve a\u00e7\u0131l\u0131p kapan\u0131rken g\u0131c\u0131rdayan kap\u0131lar. \u00d6zetle: K\u0131r\u0131nt\u0131larla dolu mutfak; k\u0131llarla dolu banyo; k\u0131r\u0131k e\u015fyalarla dolu salon; korkun\u00e7 fig\u00fcrlerle dolu odan.<\/p>\n<p style=\"text-align:justify;\">Bir \u00e7\u0131k\u0131\u015f yolu olarak e-posta adresine giriyorsun. Arkada\u015f\u0131ndan bir posta daha gelmi\u015f. Onu okuyorsun ayakta:<\/p>\n<p style=\"text-align:justify;padding-left:30px;\">Att\u0131\u011f\u0131n mail hi\u00e7 tatmin edici de\u011fildi ama neyse sorun de\u011fil. \u0130nsanlardan ben de nefret ediyorum ama s\u0131radanl\u0131klar\u0131ndan bo\u015f olu\u015flar\u0131ndan falan gibi nedenler daha ilerisine gidemem. \u0130nsanlar sessiz insanlar\u0131 bi bok san\u0131yor benim i\u00e7in daha \u00e7ok ge\u00e7erli 9. s\u0131n\u0131fta da ayn\u0131yd\u0131 sessiz olunca en aptal insan dahi y\u00fcceltiliyor bazen s\u0131rf bu y\u00fczden konu\u015fmak istiyorum fakat gereksiz diyaloglar can s\u0131k\u0131c\u0131. Zaten konu\u015fam\u0131yorum yazabildi\u011fim zaman gerekli olanlar\u0131 s\u00f6yleyebiliyorum sadece. Bulu\u015fmak isterim ama galiba sadece istek olarak kalacak. Kar\u015f\u0131la\u015ft\u0131\u011f\u0131m\u0131z zaman bir \u015fey konu\u015fam\u0131yacak olmak \u00e7ok ac\u0131 uzun sessizlikleri yaln\u0131z olmad\u0131\u011f\u0131m s\u00fcrece sevmiyorum. Umar\u0131m bulu\u015fabiliriz. Tan\u0131mad\u0131\u011f\u0131m bir insan \u00fczerinde bir deney yapt\u0131m sonu\u00e7lar o kadar karma\u015f\u0131kt\u0131 ve s\u0131k\u0131c\u0131yd\u0131 ki bir yere ba\u011flayamadan kald\u0131. Art\u0131k \u00e7al\u0131\u015fmay\u0131 ciddi anlamda s\u0131k\u0131la\u015ft\u0131rd\u0131m g\u00fcnde minimum 5 saat falan zaten 9&#8217;dan \u00f6nce bilgisayara ge\u00e7miyorum. Umar\u0131m yararl\u0131 bir \u00e7al\u0131\u015fma olur s\u0131nav i\u00e7in.<\/p>\n<p style=\"text-align:justify;padding-left:30px;\"><span style=\"color:var(--color-text);\">(Foto\u011fraf)<\/span><\/p>\n<p style=\"text-align:justify;padding-left:30px;\"><span style=\"color:var(--color-text);\">Sevimli g\u00f6r\u00fcnebilir biraz \u00f6nce babama yumuk atm\u0131\u015f burnu kan\u0131yordu ne oldu bilmiyorum her g\u00fcn 1-2 saat kavga ediyoruz ders ama\u00e7l\u0131. \u0130stedi\u011fim sald\u0131rganl\u0131\u011fa ula\u015fmas\u0131na az kald\u0131. Yeni bir \u015feyler \u00e7izmek istiyorum ama \u00e7ok s\u0131k\u0131l\u0131yorum \u00e7izerken yeterli e\u011fitimim yok zaten o y\u00fczdendir belki minimal bir d\u00fcnya \u00e7izmeye ba\u015flad\u0131m d\u00fcn. Bug\u00fcn s\u0131k\u0131ld\u0131m ve b\u0131rakt\u0131m y\u00fczlerce yar\u0131m \u00e7al\u0131\u015fma var hepsi s\u0131k\u0131c\u0131. B\u00f6yle i\u015fte s\u0131k\u0131l\u0131yorum 1-2 saate biten \u015feyler olursa \u00e7iziyorum onlar da genelde dandik \u015feyler. Fena olmam\u0131\u015f lan belki devam ederim. Galiba \u00e7ok s\u0131k\u0131c\u0131 bir insan\u0131m. Benim yazd\u0131\u011f\u0131m ele\u015ftiri ile alay etmi\u015fsin ama seninki de a\u015fa\u011f\u0131 kal\u0131r de\u011fil. Ork meselesinden ben de s\u0131k\u0131ld\u0131m ama h\u00e2l\u00e2 insan olmad\u0131\u011f\u0131m\u0131 d\u00fc\u015f\u00fcn\u00fcyorum san\u0131r\u0131m bu atlatmam gereken bir durum kendime biraz daha zaman tan\u0131mama izin ver l\u00fctfen. Yorumlayamamam\u0131n nedeni \u00e7ok yetersiz olu\u015fum nas\u0131l yorumlamam\u0131 bekliyorsun anlam\u0131\u015f de\u011filim yazd\u0131\u011f\u0131m c\u00fcmlelerin sa\u00e7mal\u0131\u011f\u0131ndan seviyemi \u00f6l\u00e7ebilirsin san\u0131r\u0131m. Ayr\u0131ca yarg\u0131larken ayr\u0131nt\u0131 vermen \u00e7ok b\u00fcy\u00fck bir hata olmu\u015f ne kadar alaya ald\u0131\u011f\u0131n\u0131n g\u00f6stergesi ya da ne kadar s\u00f6n\u00fck bir karakter oldu\u011fum da olabilir. San\u0131r\u0131m fazla tepki verdim ama d\u00f6n\u00fcp silmek b\u00fcy\u00fck zaman kayb\u0131 olur. Var olmamaya o kadar al\u0131\u015ft\u0131rd\u0131m ki kendimi bazen ad\u0131m\u0131 duymak bile \u00fcrpertiyor. Bilmiyorum siklenmemenin verdi\u011fi duygu \u00e7ok garip sar\u0131yor insan\u0131. Duygu diyorum \u00e7\u00fcnk\u00fc bunun bir tarifi yok san\u0131r\u0131m ac\u0131 veya g\u00fczel falan gibi. \u00c7ok \u00e7al\u0131\u015fmam laz\u0131m bu \u015fekilde \u00f6lmek istemiyorum bilmedi\u011fim bir olguya kendimi teslim etmeden evvel yeterli d\u00fczeye ula\u015fmam laz\u0131m umar\u0131m uzun zaman\u0131m olur g\u00f6rmem gereken \u015feylerin h\u00e2l\u00e2 var oldu\u011funu hissedebiliyorum. \u0130leti\u015fim kurdu\u011fum tek insan sensin galiba.<\/span><\/p>\n<p style=\"text-align:justify;\">D\u00fc\u015f\u00fcn\u00fcyorsun biraz. &#8220;Birbirimizin yarg\u0131lamalar\u0131n\u0131 yad\u0131rg\u0131yoruz \u00e7\u00fcnk\u00fc hayat\u0131m\u0131z g\u00fczel filan de\u011fil. Ve fark\u0131nday\u0131z. Ancak hayat\u0131 g\u00fczel olan birini yarg\u0131larsan etkili olur.&#8221;<\/p>\n<p style=\"text-align:justify;\">Sonra hayat\u0131n\u0131n uzun zamand\u0131r ayn\u0131 standartlarda oldu\u011funu d\u00fc\u015f\u00fcn\u00fcyorsun. Ama nedense buradaki insanlar daha farkl\u0131 kar\u015f\u0131l\u0131yorlar bu durumu. Ya\u015ftan dolay\u0131 herh\u00e2lde. \u00dcniversitedekiler biraz daha akl\u0131 ba\u015f\u0131na gelmi\u015f insanlar oluyor ve biraz daha kendi bo\u015fluklar\u0131n\u0131n ve bu zamana kadar nas\u0131l oldu da faydas\u0131 dokunacak bir \u015fey \u00f6\u011frenmemi\u015f olduklar\u0131n\u0131n fark\u0131na var\u0131yorlar. Bu y\u00fczden dolu insanlara merakla bak\u0131yorlar. Mesel\u00e2 senin yaln\u0131zl\u0131\u011f\u0131na sempatiyle yakla\u015f\u0131yor insanlar. H\u00e2lbuki sen hep yaln\u0131zd\u0131n. \u0130nsanlardan uzakla\u015f\u0131rd\u0131n. Biri seninle bo\u015f bir \u015feyler konu\u015fmaya \u00e7al\u0131\u015f\u0131nca rahat\u00e7a kalk\u0131p uzakla\u015f\u0131yorsun oradan ya da tiksinerek bak\u0131yorsun ki\u015fiye. Ama galiba bu durum da sempatik geliyor onlara. Yeni \u015feyler gerek. \u00c7\u00fcnk\u00fc, g\u00f6r\u00fcyorsun, yaln\u0131zl\u0131k, kitap okumak, susmak gibi \u015feyler bile art\u0131k sizden daha haval\u0131. Bu \u00e7ok sinir bozucu. Mesel\u00e2 k\u00fct\u00fcphaneye girip \u00e7\u0131kman dahi iyice fark edildi. \u015eu an k\u00fct\u00fcphaneden en \u00e7ok kitap alan ki\u015fi senmi\u015fsin. Y\u0131l sonunda plaket vereceklermi\u015f. G\u00f6r\u00fcyorsun, sizi tutunamayan yapan \u015feyler art\u0131k \u00f6d\u00fcle lay\u0131k g\u00f6r\u00fclebiliyor ya da sempatik bulunabiliyor. Ne yapacaks\u0131n\u0131z \u015fimdi? Tek \u00e7aresizli\u011finiz de elinizden al\u0131n\u0131rsa ne yapars\u0131n\u0131z? \u00c7aresizli\u011finizi al\u0131p, yerine pop\u00fcleriteyi, a\u011f\u0131rba\u015fl\u0131l\u0131\u011f\u0131, karizmay\u0131, bilgeli\u011fi verirlerse nas\u0131l ya\u015fayacaks\u0131n\u0131z? Kap\u0131l\u0131r m\u0131s\u0131n\u0131z bir g\u00fcn bu d\u00fczenin \u00e7ark\u0131na? Ho\u015funuza gider mi ac\u0131n\u0131z\u0131n, \u00e7aresizli\u011finizin \u00f6v\u00fclmesi, takdir edilmesi?<\/p>"
    },
    "thr:total": "0",
    "comments": {
        "commentCount": null,
        "comments": []
    }
}