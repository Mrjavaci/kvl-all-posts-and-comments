{
    "author": {
        "name": "kvl",
        "uri": "https:\/\/kvlrap.wordpress.com"
    },
    "title": {
        "@type": "html",
        "$": "20 (Cehennem Yurdu: Hira)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2019\/06\/17\/20-cehennem-yurdu-hira\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2019\/06\/17\/20-cehennem-yurdu-hira\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2019\/06\/17\/20-cehennem-yurdu-hira\/feed\/atom\/",
            "@thr:count": "0"
        }
    ],
    "id": "http:\/\/kvlrap.wordpress.com\/?p=952",
    "updated": "2020-04-06T09:42:32Z",
    "published": "2019-06-17T03:15:16Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Cehennem Yurdu: Hira (Roman)"
        }
    ],
    "summary": {
        "@type": "html",
        "$": "20 Okuldas\u0131n. Ve dan\u0131\u015fman hocan\u0131n odas\u0131na gidiyorsun h\u0131zl\u0131 ad\u0131mlarla. Onunla g\u00f6r\u00fc\u015fmen gereken m\u00fchim bir mesele var. Kap\u0131s\u0131 kapal\u0131. Kap\u0131ya as\u0131l\u0131 olan ders program\u0131na g\u00f6z at\u0131yorsun. Bug\u00fcn bu saatte odas\u0131nda olmayaca\u011f\u0131 yaz\u0131yor. Yine de kap\u0131y\u0131 t\u0131klatarak a\u00e7\u0131yorsun. \u00d6\u011fretmen orada, masas\u0131nda oturuyor. &#8220;Girebilir miyim?&#8221; diyorsun. Kafas\u0131n\u0131 sall\u0131yor, evet anlam\u0131nda. Sert miza\u00e7l\u0131, fakat espri yapmay\u0131 seven birisi. Yapt\u0131\u011f\u0131 &#8230; <a href=\"https:\/\/kvlrap.wordpress.com\/2019\/06\/17\/20-cehennem-yurdu-hira\/\" class=\"more-link\">Okumaya devam et <span class=\"screen-reader-text\">20 (Cehennem Yurdu:&#160;Hira)<\/span><\/a>"
    },
    "content": {
        "@type": "html",
        "$": "<p style=\"text-align:center;\"><strong>20<br \/>\n<\/strong><\/p>\n<p style=\"text-align:justify;\">Okuldas\u0131n. Ve dan\u0131\u015fman hocan\u0131n odas\u0131na gidiyorsun h\u0131zl\u0131 ad\u0131mlarla. Onunla g\u00f6r\u00fc\u015fmen gereken m\u00fchim bir mesele var. Kap\u0131s\u0131 kapal\u0131. Kap\u0131ya as\u0131l\u0131 olan ders program\u0131na g\u00f6z at\u0131yorsun. Bug\u00fcn bu saatte odas\u0131nda olmayaca\u011f\u0131 yaz\u0131yor. Yine de kap\u0131y\u0131 t\u0131klatarak a\u00e7\u0131yorsun. \u00d6\u011fretmen orada, masas\u0131nda oturuyor.<\/p>\n<p style=\"text-align:justify;\">&#8220;Girebilir miyim?&#8221; diyorsun. Kafas\u0131n\u0131 sall\u0131yor, evet anlam\u0131nda.<\/p>\n<p style=\"text-align:justify;\"><span style=\"color:var(--color-neutral-600);\">Sert miza\u00e7l\u0131, fakat espri yapmay\u0131 seven birisi. Yapt\u0131\u011f\u0131 i\u015ften fazlas\u0131yla emin. Bu y\u00fczden de rahat biri. Senin elinde s\u00fcrekli farkl\u0131 kitaplar g\u00f6rd\u00fc\u011f\u00fc i\u00e7in sana tak\u0131lmadan edemiyor. S\u00fcrekli olarak,\u00a0<\/span><span style=\"color:var(--color-neutral-600);\">&#8220;Kitap okuma,&#8221; diyor sana. &#8220;Sak\u0131n kitap okuma. B\u0131rak okumay\u0131.&#8221; Sebebini sordu\u011funda da seni hapse t\u0131kacaklar\u0131n\u0131 s\u00f6yl\u00fcyor. G\u00fcl\u00fcms\u00fcyorsun her seferinde. Fakat son seferde yine ayn\u0131 \u015fekilde,<\/span><\/p>\n<p style=\"text-align:justify;\">&#8220;Kitap okuma, o\u011flum. Hapse t\u0131kacaklar seni&#8221; dedi\u011finde,<\/p>\n<p style=\"text-align:justify;\">&#8220;Bu gidi\u015fle siz beni t\u0131kt\u0131racaks\u0131n\u0131z hapse&#8221; deyip g\u00fcl\u00fcmsemi\u015ftin.<\/p>\n<p style=\"text-align:justify;\">Bir keresinde de, ya\u015fayan ve T\u00fcrkiye&#8217;den olan, sevdi\u011fin yazarlar\u0131 sormu\u015ftu. Bir iki ki\u015fiyi \u00f6ylesine saym\u0131\u015ft\u0131n.<\/p>\n<p style=\"text-align:justify;\">&#8220;G\u00fczel,&#8221; demi\u015fti, &#8220;nezarethane arkada\u015flar\u0131n onlar olacak.&#8221;<\/p>\n<p style=\"text-align:justify;\">&#8220;Nas\u0131ls\u0131n\u0131z hocam?&#8221; diye soruyorsun sakin bir ses tonuyla. Ger\u00e7ekten h\u00e2lini hatr\u0131n\u0131 merak etti\u011fin i\u00e7in soruyorsun bunu. \u0130yi oldu\u011funu s\u00f6yl\u00fcyor ve geldi\u011finden beri ilk defa y\u00fcz\u00fcne bak\u0131yor. G\u00f6z g\u00f6ze geliyorsunuz.<\/p>\n<p style=\"text-align:justify;\">&#8220;O\u011flum,&#8221; diyor endi\u015feli bir sesle, &#8220;iyi misin? \u00c7ok k\u00f6t\u00fc g\u00f6z\u00fck\u00fcyorsun.&#8221;<\/p>\n<p style=\"text-align:justify;\">Bir an ellerinle y\u00fcz\u00fcn\u00fc yoklama ihtiyac\u0131 h\u00e2s\u0131l oluyor sende. \u0130stemsiz olarak g\u00f6z altlar\u0131na dokunuyorsun \u00f6zellikle.<\/p>\n<p style=\"text-align:justify;\">&#8220;Uykusuzum&#8221; diye m\u0131r\u0131ldan\u0131yorsun.<\/p>\n<p style=\"text-align:justify;\">&#8220;Uykusuzluk de\u011fil bu,&#8221; diyor eliyle i\u015faret ederek, &#8220;korkmu\u015f gibi bir h\u00e2lin var.&#8221;<\/p>\n<p style=\"text-align:justify;\">&#8220;Korktum,&#8221; diyorsun, &#8220;hatta so\u011fudum. Siz ne yap\u0131yorsunuz?&#8221;<\/p>\n<p style=\"text-align:justify;\">&#8220;<em>Kuiz<\/em> k\u00e2\u011f\u0131tlar\u0131n\u0131 haz\u0131rl\u0131yorum.&#8221; Senden bir cevap ya da meraka dair bir tepki gelmeyince de ekliyor: &#8220;Sizin s\u0131n\u0131f\u0131nkini.&#8221;<\/p>\n<p style=\"text-align:justify;\">&#8220;Faydas\u0131z&#8221; diye inliyorsun.<\/p>\n<p style=\"text-align:justify;\">&#8220;Neymi\u015f faydas\u0131z olan?&#8221;<\/p>\n<p style=\"text-align:justify;\">&#8220;<em>Kuiz<\/em>ler, s\u0131navlar, bu okul, hepsi faydas\u0131z. Fayda verecek i\u015fler de\u011fil bunlar.&#8221;<\/p>\n<p style=\"text-align:justify;\">&#8220;Ne gibi?&#8221;<\/p>\n<p style=\"text-align:justify;\">&#8220;\u0130nsanlar mutsuz. \u00d6\u011frenciler hakiki bir ezimete u\u011fram\u0131\u015f gibi bak\u0131yor. Aralar\u0131nda birka\u00e7 tanesi \u015fap\u015falca h\u0131rsl\u0131 ve gayretliyim havalar\u0131nda. Onlar daha ac\u0131nas\u0131 h\u00e2ldeler. Bir hocam\u0131z var. Ya\u015fl\u0131 bir hoca. G\u00f6rm\u00fc\u015f ge\u00e7irmi\u015f, bilmem ne \u00fclkelerinde bilmem ne \u015firketlerinde y\u0131llarca \u00e7al\u0131\u015fm\u0131\u015f, patronluk yapm\u0131\u015f. Dilinden bir \u015fey hi\u00e7 eksilmiyor: &#8216;Yan\u0131ma gelen her adam milyoner olup ayr\u0131ld\u0131, y\u0131llarca.&#8217; Bu, h\u0131rsl\u0131 taife de bu hocan\u0131n dibinden hi\u00e7 ayr\u0131lm\u0131yor. \u00c7\u0131ld\u0131r\u0131yorlar onun i\u00e7in. K\u0131zlar \u00f6zellikle. Hoca da bu k\u0131zlar\u0131 g\u00f6t\u00fcr\u00fcyor g\u00f6zleriyle. Bunu duysa kendini m\u00fcthi\u015f bir h\u0131zla hakl\u0131 \u00e7\u0131kart\u0131r. Aferin ona. Neyse i\u015fte, bu, h\u0131rsl\u0131 taife, uzun vadeli mutsuzlar. Geri kalan\u0131 ise fark\u0131nda neler d\u00f6nd\u00fc\u011f\u00fcn\u00fcn. Tutunmak \u00e7abas\u0131ndalar. Ne-i\u015f-olsa-\u00e7al\u0131\u015f\u0131r\u0131mc\u0131lar. Babalar\u0131 i\u015f\u00e7i, \u00e7ift\u00e7i filan olanlar en beteri. Di\u011ferlerinin ellerinde zaten BMW anahtarlar\u0131, Marlboro paketleri, \u015fi\u015fkin c\u00fczdanlar var. Bunlar en ac\u0131nas\u0131 h\u00e2lde olanlar. Ak\u0131llar\u0131 bo\u015f ve yine de orada herhangi i\u015fe yarar bir \u015feyle dolmaya yer yok. \u0130stemedikleri b\u00f6l\u00fcmlere, istemedikleri \u015fehirlere gelmek mecburiyetinde kald\u0131lar. Hepsi boku yemi\u015f durumda. G\u00f6zlerinden okunuyor bu durum. Aylard\u0131r elimde ta\u015f\u0131d\u0131\u011f\u0131m kitaplara \u015fa\u015f\u0131ran insanlar var. &#8216;\u015eekspir, Gogol okuyormu\u015f \u00f6\u011frenciler, bunlar\u0131 biz bile okumuyoruz&#8217; deyip de K\u00f6y Enstit\u00fcleri&#8217;ni kapatanlar yapt\u0131 bunlar\u0131. Aferin onlara. \u0130nsan dedi\u011fin, eme\u011fiyle ya\u015far ve sevdi\u011fi \u015feyi yapar. Bunun ba\u015fka \u00e7\u0131kar yolu yoktur. Ba\u015fka t\u00fcrl\u00fc mutlu olamazs\u0131n. \u00dcniversiteye giri\u015f s\u0131navlar\u0131 kadar mant\u0131ks\u0131z bir \u015fey daha yok. Kimse bunu s\u00f6ylemiyor. Al\u0131nan k\u0131t kanaat puanlarla sa\u00e7ma sapan b\u00f6l\u00fcmlere giriyor herkes. Olur mu b\u00f6yle \u015fey? T\u0131p istiyordun, puan\u0131n makina m\u00fchendisli\u011fine yetti. Mimarl\u0131k istiyordun, puan\u0131n uluslararas\u0131 ili\u015fkilere yetti. Bunlar\u0131n birbiriyle ne al\u00e2kas\u0131 var? Mimarl\u0131k isteyen biri uluslararas\u0131 ili\u015fkilerde ne halt edebilir? Soruyorum.&#8221;<\/p>\n<p style=\"text-align:justify;\">&#8220;Alternatif bir fikrin mi var?&#8221;<\/p>\n<p style=\"text-align:justify;\">&#8220;Var. Kimsenin nedense akl\u0131na bile gelmeyen bir fikrim var. \u00dcniversiteye ge\u00e7i\u015f s\u0131navlar\u0131 kalkmal\u0131 ve \u00f6\u011frenciler istedikleri b\u00f6l\u00fcmleri, istedikleri \u00fcniversiteleri tercih etmeliler. T\u0131p m\u0131 istiyor? Buyursun, girsin. Ve t\u0131p e\u011fitimini als\u0131n alt\u0131 y\u0131l boyunca. Sevdi\u011fi i\u015fle u\u011fra\u015fs\u0131n, g\u00f6rs\u00fcn i\u015fin nas\u0131l oldu\u011funu. Yapamayaca\u011f\u0131n\u0131 d\u00fc\u015f\u00fcnmeye ba\u015flad\u0131ysa ba\u015fka bir b\u00f6l\u00fcme kayd\u0131n\u0131 ald\u0131rs\u0131n. Yapacaksa alt\u0131 y\u0131l okusun. Bu alt\u0131 y\u0131l\u0131n sonunda okul onda o yeterlili\u011fi g\u00f6rd\u00fcyse diplomay\u0131 verir. Yani ameliyata girebilecek, tedavi edebilecek yetkinli\u011fe eri\u015ftiyse; i\u015fi kapt\u0131ysa tamamd\u0131r. Ba\u015fka lanet \u015feye ihtiya\u00e7 yok. B\u00f6ylelikle herkes sevdi\u011fi i\u015fi yapar ve herkes eme\u011fiyle kazan\u0131r.&#8221; \u0130lgisiz bir \u015fekilde bilgisayar ekran\u0131ndan sana \u00e7eviriyor bak\u0131\u015flar\u0131n\u0131, \u00f6\u011fretmen.<\/p>\n<p style=\"text-align:justify;\">&#8220;G\u00fczel&#8221; diyor.<\/p>\n<p style=\"text-align:justify;\">Asl\u0131nda bu, biraz \u00f6nce, &#8220;<em>Kuiz<\/em> k\u00e2\u011f\u0131tlar\u0131n\u0131 haz\u0131rl\u0131yorum. Sizin s\u0131n\u0131f\u0131nkini&#8221; demesine kar\u015f\u0131l\u0131k verdi\u011fin, &#8220;Faydas\u0131z&#8221; cevab\u0131na kar\u015f\u0131 bir cevapt\u0131. Yani bu kadar \u015feyi ne sen s\u00f6yledin ne de o dinledi. Her zaman oldu\u011fu gibi. K\u0131saca esas konuya giriyorsun:<\/p>\n<p style=\"text-align:justify;\">&#8220;Ben okuldan kayd\u0131m\u0131 sildirece\u011fim. Ne yapmam gerekiyor?&#8221;<\/p>\n<p style=\"text-align:justify;\">&#8220;\u00d6\u011frenci \u0130\u015fleri Daire Ba\u015fkanl\u0131\u011f\u0131&#8217;na gidip bir form alman gerekiyor oradan. Onu dolduracaks\u0131n&#8221; diyor ilgisiz bir \u015fekilde.<\/p>\n<p style=\"text-align:justify;\">&#8220;Bu kadar m\u0131?&#8221;<\/p>\n<p style=\"text-align:justify;\">&#8220;Evet. Ama tabii yedi sekiz tane okul i\u00e7i kurum var orada, onlara imza att\u0131rman da l\u00e2z\u0131m. Bir g\u00fcn\u00fcn\u00fc al\u0131r herh\u00e2lde.&#8221;<\/p>\n<p style=\"text-align:justify;\">&#8220;Ne gibi kurumlar?&#8221;<\/p>\n<p style=\"text-align:justify;\">&#8220;Hukuk m\u00fc\u015favirli\u011fi, k\u00fct\u00fcphane, g\u00fcvenlik birimi, b\u00f6l\u00fcm ba\u015fkan\u0131, dekanl\u0131k filan.&#8221;<\/p>\n<p style=\"text-align:justify;\">Te\u015fekk\u00fcr edip ayr\u0131l\u0131yorsun oradan.<\/p>\n<p style=\"text-align:justify;\">Normalde bug\u00fcn iki dersin var. Birisi de Almanca. Ama girebilecek durumda de\u011filsin. Kayd\u0131n\u0131 filan da sildirmeyeceksin. Koca bir g\u00fcn bununla u\u011fra\u015famazs\u0131n. K\u00fct\u00fcphaneye gidip elindeki iki kitab\u0131 iade ediyorsun. Ba\u015fka da bir kitap alm\u0131yorsun. K\u00fct\u00fcphane g\u00f6revlileri \u015fa\u015f\u0131r\u0131yor bu duruma. Her zaman iki kitap b\u0131rak\u0131p iki kitap al\u0131rd\u0131n h\u00e2lbuki.<\/p>\n<p style=\"text-align:justify;\">K\u00fct\u00fcphanenin penceresinden \u015f\u00f6yle bir bak\u0131yorsun okulun manzaras\u0131na son kez. \u00c7\u0131k\u0131p y\u00fcr\u00fcyorsun otob\u00fcslere.<\/p>\n<p style=\"text-align:justify;\">On sekiz ya\u015f\u0131ndas\u0131n. Herkesin yirmi \u00fc\u00e7 ya\u015f\u0131nda oldu\u011fu bir \u00fcniversitede okudun. \u0130kili \u00fc\u00e7l\u00fc gruplara dahil de\u011filsin. Di\u011fer gruplara da dahil de\u011filsin. Aptal otob\u00fcs geliyor. \u0130nsanlar binmek i\u00e7in haz\u0131rlan\u0131yor. Sen haz\u0131rlanm\u0131yorsun. \u00c7\u00fcnk\u00fc ikili ya da \u00fc\u00e7l\u00fc gruplara dahil de\u011filsin. E\u011fer dahil olsayd\u0131n haz\u0131rlan\u0131rd\u0131n. Lanet kald\u0131r\u0131m\u0131n kenar\u0131na yakla\u015fan otob\u00fcs\u00fcn orta kap\u0131s\u0131na gidiyorsun. Bir anda k\u00fc\u00e7\u00fck bir kalabal\u0131k sar\u0131yor etraf\u0131n\u0131. Endi\u015feyle kendini geriye at\u0131yorsun. H\u0131zla dolduruyorlar otob\u00fcs\u00fc. Sakince ad\u0131m\u0131n\u0131 at\u0131p biniveriyorsun. T\u00fcm koltuklar dolu. Etraf\u0131 kola\u00e7an edip, tutunacak bir direk ve dikilecek m\u00fcnasip bir bo\u015fluk ar\u0131yorsun. Tekli koltuklar\u0131n yan\u0131na gidip, oturan bir erke\u011fin dibinde dikilmeye ba\u015fl\u0131yorsun.<\/p>\n<p style=\"text-align:justify;\">Ba\u015f\u0131nda dikildi\u011fin \u00e7ocuk, eliyle kitaplar\u0131n\u0131 i\u015faret ediyor. Y\u00fcz\u00fcn\u00fc ek\u015fitiyorsun. Bir kez daha i\u015faret ediyor. \u00c7ocu\u011fun Arap oldu\u011funu anl\u0131yorsun. Dilini bilmiyor. Otob\u00fcs hareket ederken elindeki kitaplar\u0131 vermeni istiyor, sana iyilik i\u00e7in. <em>\u015e<\/em><em>uk<\/em><em>hr\u00e2n<\/em> diyorsun, ama kitaplar\u0131 vermiyorsun. Elinle &#8216;hay\u0131r&#8217; i\u015fareti yap\u0131yorsun. G\u00fcl\u00fcms\u00fcyor. Elindeki telefondan birine mesaj yazmaya devam ediyor. Birisi sana do\u011fru yana\u015fmaya gayret ediyor. \u00c7\u0131plak kollar\u0131n\u0131z birbirine de\u011fiyor. G\u00f6z ucuyla kim oldu\u011funa bak\u0131yorsun: yirmi \u00fc\u00e7 ya\u015f\u0131nda bir \u00e7ocuk. Otob\u00fcs iyice kalabal\u0131kla\u015ft\u0131\u011f\u0131ndan, tutunabilmek i\u00e7in senin tutama\u011f\u0131na g\u00f6z dikmi\u015f. Ona yer veriyorsun.<\/p>\n<p style=\"text-align:justify;\">Var\u0131p varabilece\u011fin ve durup durabilece\u011fin yer ayn\u0131. D\u00f6n\u00fcp dola\u015f\u0131p buraya geliyorsun \u00e7\u00fcnk\u00fc. Senin hakikat&#8217;in bu. Bundan daha fazla ne ileriye gidebilir ne de geriye d\u00f6nebilirsin. Ba\u015flad\u0131\u011f\u0131n ve vard\u0131\u011f\u0131n yere bakabilirsin sadece. Ayaklar\u0131n\u0131n ucundaki zemine yani.<\/p>\n<p style=\"text-align:justify;\">Hayat\u0131n\u0131n art\u0131k \u00e7\u0131\u011fr\u0131ndan \u00e7\u0131kt\u0131\u011f\u0131n\u0131 d\u00fc\u015f\u00fcn\u00fcyorsun. Fakat &#8216;\u00e7\u0131\u011f\u0131r&#8217; dedi\u011fin \u015fey senin havsalandan ba\u015fka bir \u015fey de\u011fil. Her zaman bir \u00e7\u0131k\u0131\u015f vard\u0131r. Bazen ise baz\u0131 \u00e7\u0131k\u0131\u015flar giri\u015f&#8217;e a\u00e7\u0131l\u0131r. D\u00f6n\u00fcp dola\u015f\u0131p ayn\u0131 yere var\u0131rs\u0131n ama art\u0131k s\u0131rt\u0131nda bir y\u00fck vard\u0131r ya da art\u0131k bir y\u00fck\u00fcn\u00fc atm\u0131\u015fs\u0131nd\u0131r. Bir \u015feyler de\u011fi\u015fmi\u015f, sana bir \u015feyler kat\u0131lm\u0131\u015ft\u0131r.<\/p>\n<p style=\"text-align:justify;\">Otob\u00fcsten iniyor, y\u00fck\u00fcn\u00fc s\u0131rtlay\u0131p eve giden yola koyuluyorsun. Anl\u0131k bir hata yap\u0131p bak\u0131\u015flar\u0131n\u0131 zeminden, insanlar\u0131n kafalar\u0131n\u0131n hizas\u0131na \u00e7\u0131kar\u0131yorsun. Karanl\u0131k mizac\u0131ndan dolay\u0131 mizahs\u0131z, ilahs\u0131z ve izahs\u0131z biri oldu\u011funu d\u00fc\u015f\u00fcnen bak\u0131\u015flarla g\u00f6z g\u00f6ze geliyorsun. Sonuncusunun hakl\u0131 oldu\u011funu akl\u0131ndan \u00e7\u0131karm\u0131yor, \u00e7\u0131kartm\u0131yor ve \u00e7\u0131kartt\u0131rm\u0131yorsun.<\/p>\n<p style=\"text-align:justify;\">Eve var\u0131nca belindeki sil\u00e2h\u0131 \u00e7\u0131kar\u0131r gibi \u00e7\u0131kar\u0131yorsun kemerini ve pantolonunu. Ard\u0131ndan g\u00f6mle\u011fini s\u0131y\u0131r\u0131yor ve son olarak k\u00fclodunu \u00e7\u0131kar\u0131yorsun. Cinsel organ\u0131na \u00f6yle bir bak\u0131yorsun ki, sanki onu anlamak istiyor gibisin. Ellerini k\u0131\u00e7\u0131n\u0131n iki yana\u011f\u0131n\u0131n alt\u0131na yap\u0131\u015ft\u0131rarak yat\u0131yorsun yata\u011f\u0131na. Tependen bilgisayar\u0131 al\u0131p e-postalar\u0131n\u0131 kontrol ediyorsun. \u0130ki farkl\u0131 e-posta geldi\u011fini g\u00f6r\u00fcyorsun. Biri \u00c2dem&#8217;den, di\u011feri kolun sahibinden. Bu lanet demektir, diye d\u00fc\u015f\u00fcn\u00fcyorsun. Fakat pek umrunda de\u011fil. Hem kolun sahibinden posta gelmesi hem kadim arkada\u015f\u0131ndan posta gelmemesi hem de eskiden daima ve sadece bir ki\u015fi varken e-postalar\u0131nda, \u015fimdi bir\u00e7ok ki\u015finin olmas\u0131 bunu d\u00fc\u015f\u00fcnd\u00fcr\u00fcyor sana. Gariptir ki, insan toplad\u0131\u011f\u0131n\u0131 fark etmek seni tela\u015fland\u0131rmad\u0131. Aksine, sakinle\u015ftin. Yorgunluk \u00e7\u00f6kt\u00fc ya da ilah\u00ee bir temasta bulundun. \u00c2n, yava\u015flad\u0131.<\/p>\n<p style=\"text-align:justify;\">Tak\u00e2tini son damlas\u0131na kadar zorlayarak, parma\u011f\u0131n\u0131 kald\u0131r\u0131p Okunmam\u0131\u015f Mesajlar k\u0131sm\u0131na t\u0131kl\u0131yorsun.<\/p>\n<p style=\"text-align:justify;padding-left:30px;\">Kimden: \u00c2dem<\/p>\n<p style=\"text-align:justify;padding-left:30px;\">Mesaj: Azizim, fanzini ne vakit gidip bast\u0131raca\u011f\u0131z? Ger\u00e7i daha di\u011ferlerini bile da\u011f\u0131tamad\u0131k. Burada, g\u00f6z\u00fcm\u00fcn \u00f6n\u00fcnde \u00e7\u00fcr\u00fcyorlar imalat fazlas\u0131 \u00fcr\u00fcnler gibi. B\u00fcy\u00fck sayg\u0131s\u0131zl\u0131k. Bu arada di\u011fer say\u0131 i\u00e7in de bir \u015feyler d\u00fc\u015f\u00fcnd\u00fcm. Bu say\u0131da Patronlar\u0131 \u00f6ld\u00fcrmeliyiz. Ve bu i\u015fe de bizim okulun patronundan ba\u015flamal\u0131y\u0131z. Duydun mu bilmiyorum. D\u00fcn gece okulun oras\u0131 kar\u0131\u015fm\u0131\u015f. Meseleyi ben de tam bilmiyorum. \u00d6\u011frendi\u011fim \u015fu, yurttan bir k\u0131z intihar etmi\u015f. Ambulans\u0131 aram\u0131\u015flar hemen. Yakla\u015f\u0131k yar\u0131m saat sonra gelmi\u015f ambulans. K\u0131z da \u00f6lm\u00fc\u015f. Bildiklerim bu kadar. \u0130yice bir \u00f6\u011frenece\u011fim. Diyece\u011fim o ki, ikinci say\u0131da bu konuyu i\u015flemeliyiz. B\u00f6yle bir olayda ambulans bir \u00fcniversitenin kamp\u00fcs\u00fcne nas\u0131l olur da bu kadar s\u00fcre gecikir? \u0130\u011fren\u00e7 bir olay.<\/p>\n<p style=\"text-align:justify;\">Yirmi dakika \u00f6nce g\u00f6nderilmi\u015f bu mesaj. Di\u011ferine giriyorsun.<\/p>\n<p style=\"text-align:justify;padding-left:30px;\">Kimden: *****@gmail.com<\/p>\n<p style=\"text-align:justify;padding-left:30px;\">Mesaj: Merhaba Hira,<\/p>\n<p style=\"text-align:justify;padding-left:30px;\">Nas\u0131ls\u0131n? Ben u\u011fursuz bir k\u0131z\u0131m. Ve tek yapt\u0131\u011f\u0131m, her \u015feyi huzursuz etmek. Senden bir \u015fiir istedim. Fakat istemeden, seni de huzursuz etmi\u015fim. Af dilerim.<\/p>\n<p style=\"text-align:justify;\">Mesajdan \u00e7\u0131kt\u0131\u011f\u0131nda yeni bir postan\u0131n daha geldi\u011fini g\u00f6r\u00fcyorsun. Yine \u00c2dem&#8217;den. Mesaj\u0131 girip okuyacakken telefonun \u00e7al\u0131yor. Komodinin \u00fcst\u00fcnde. Derhal hareketlenip ula\u015f\u0131yorsun telefona. Arayan, \u00c2dem.<\/p>\n<p style=\"text-align:justify;\">&#8220;Allah&#8217;\u0131n sel\u00e2m\u0131 \u00fczerine olsun karde\u015fim.&#8221; Gergin bir sesi var.<\/p>\n<p style=\"text-align:justify;\">&#8220;Aleyk\u00fcm sel\u00e2m&#8221; diyorsun merakla.<\/p>\n<p style=\"text-align:justify;\">&#8220;<em>Mail<\/em>&#8216;i ald\u0131n m\u0131?&#8221;<\/p>\n<p style=\"text-align:justify;\">&#8220;Demin okudum. Di\u011ferini de tam g\u00f6rd\u00fcm, sen arad\u0131n.&#8221;<\/p>\n<p style=\"text-align:justify;\">&#8220;Evdesin, de\u011fil mi?&#8221;<\/p>\n<p style=\"text-align:justify;\">&#8220;Evdeyim.&#8221;<\/p>\n<p style=\"text-align:justify;\">&#8220;\u0130ntihar eden k\u0131z\u0131n kim oldu\u011funu \u00f6\u011frendim.&#8221; Sesi, <em>sen de \u00f6\u011frendin mi<\/em>, der gibi.<\/p>\n<p style=\"text-align:justify;\">&#8220;Kimmi\u015f?&#8221;<\/p>\n<p style=\"text-align:justify;\">&#8220;Parkta denk geldi\u011fimiz, &#8216;kolun sahibi&#8217; diye bahsetti\u011fin \u015fu k\u0131z.&#8221;<\/p>\n<p style=\"text-align:justify;\">\u0130yi geceler. Tatl\u0131 r\u00fcyalar.<\/p>"
    },
    "thr:total": "0",
    "comments": {
        "commentCount": null,
        "comments": []
    }
}