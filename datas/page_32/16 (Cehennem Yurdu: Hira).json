{
    "author": {
        "name": "kvl",
        "uri": "http:\/\/kvlrap.wordpress.com"
    },
    "title": {
        "@type": "html",
        "$": "16 (Cehennem Yurdu: Hira)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2019\/06\/06\/16-cehennem-yurdu-hira\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2019\/06\/06\/16-cehennem-yurdu-hira\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2019\/06\/06\/16-cehennem-yurdu-hira\/feed\/atom\/",
            "@thr:count": "0"
        }
    ],
    "id": "https:\/\/kvlrap.wordpress.com\/?p=948",
    "updated": "2020-04-06T09:41:51Z",
    "published": "2019-06-06T03:15:37Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Cehennem Yurdu: Hira (Roman)"
        }
    ],
    "summary": {
        "@type": "html",
        "$": "16 Banyodas\u0131n. K\u00fcvetin giderini t\u0131kad\u0131n demin. So\u011fuk suyu ayarlayarak sonuna kadar a\u00e7\u0131yorsun \u00e7e\u015fmeyi. \u00c7\u0131ld\u0131racak gibisin. Ba\u015f a\u011fr\u0131n\u0131n d\u00f6rd\u00fcnc\u00fc g\u00fcn\u00fc bug\u00fcn ve bu en \u015fiddetli gecesi. Ev arkada\u015f\u0131n\u0131 uyard\u0131n. Birka\u00e7 saat banyoyu me\u015fgul edeceksin. H\u00e2lini fark etti\u011fi i\u00e7in s\u0131k\u0131nt\u0131 olmayaca\u011f\u0131n\u0131 s\u00f6yledi. Be\u015f dakikada istedi\u011fin seviyeye geliyor su. Lavabolardan tatmin olmuyorsun art\u0131k. Orada kendini bo\u011fmak seni tatmin &#8230; <a href=\"https:\/\/kvlrap.wordpress.com\/2019\/06\/06\/16-cehennem-yurdu-hira\/\" class=\"more-link\">Okumaya devam et <span class=\"screen-reader-text\">16 (Cehennem Yurdu:&#160;Hira)<\/span><\/a>"
    },
    "content": {
        "@type": "html",
        "$": "<p style=\"text-align:center;\"><strong>16<\/strong><\/p>\n<p style=\"text-align:justify;\">Banyodas\u0131n. K\u00fcvetin giderini t\u0131kad\u0131n demin. So\u011fuk suyu ayarlayarak sonuna kadar a\u00e7\u0131yorsun \u00e7e\u015fmeyi. \u00c7\u0131ld\u0131racak gibisin. Ba\u015f a\u011fr\u0131n\u0131n d\u00f6rd\u00fcnc\u00fc g\u00fcn\u00fc bug\u00fcn ve bu en \u015fiddetli gecesi. Ev arkada\u015f\u0131n\u0131 uyard\u0131n. Birka\u00e7 saat banyoyu me\u015fgul edeceksin. H\u00e2lini fark etti\u011fi i\u00e7in s\u0131k\u0131nt\u0131 olmayaca\u011f\u0131n\u0131 s\u00f6yledi. Be\u015f dakikada istedi\u011fin seviyeye geliyor su. Lavabolardan tatmin olmuyorsun art\u0131k. Orada kendini bo\u011fmak seni tatmin etmiyor. S\u0131\u011fm\u0131yor kafan bile. K\u00fcvette bo\u011facaks\u0131n \u015fimdi kendini. Belki sonra o da yetmeyecek, denizlere a\u00e7\u0131lacaks\u0131n; okyanuslara dalacaks\u0131n.<\/p>\n<p style=\"text-align:justify;\">Vasat bir vuslat seninkisi. Kesat bir hesap. G\u00fcd\u00fck bir \u00fcmit. Yakar m\u0131 etini su? Bunu diliyorsun ama bu \u00e7ok idealist\u00e7e bir fikir. Bir yere varamazs\u0131n. Bir yere varabilece\u011fin \u00fcmidiyle \u00fcst\u00fcn\u00fc \u00e7\u0131kar\u0131yorsun. Alt\u0131n\u0131 da \u00e7\u0131kar\u0131yorsun. \u00c7\u0131plak bedenin g\u00f6z\u00fcne \u00e7arp\u0131yor lavabonun k\u00fc\u00e7\u00fck aynas\u0131ndan. S\u0131rt\u0131n\u0131 k\u00fctletiyorsun. Ba\u015f a\u011fr\u0131s\u0131 seni aceleci yap\u0131yor. Derhal k\u00fcvetin i\u00e7ine giriyorsun. \u0130nsan aceleci yarat\u0131lm\u0131\u015ft\u0131r, diyor Kur&#8217;an. Acelecisin \u00e7\u00fcnk\u00fc ba\u015f a\u011fr\u0131n bu raddeye vard\u0131\u011f\u0131 anlarda zaman yava\u015fl\u0131yor. Duracak gibi oluyor. \u00c7atlayan ba\u015f\u0131n sana vahyi emrediyor sanki. Sar\u0131l\u0131yorsun suya. Normalde sar\u0131lmazd\u0131n. Suya girmeden \u00f6nce uzun s\u00fcre beklerdin normalde. Endi\u015felendirir ve heyecanland\u0131r\u0131rd\u0131 seni suyun \u0131sla\u011f\u0131. \u015eehre geldikten sonraki birka\u00e7 yazda, y\u00fczmeye gitti\u011finde bir t\u00fcrl\u00fc al\u0131\u015famam\u0131\u015ft\u0131n. Denize do\u011fru y\u00fcr\u00fcy\u00fcp ilerlerdin \u00f6ylece. Neredeyse saatlerce dikilirdin o \u015fekilde. Su, g\u00f6bek deli\u011fine kadar geldi\u011finde duraklard\u0131n. Denizi izlerdin. Korkun\u00e7 gelirdi. D\u00fc\u015f\u00fcn\u00fcrd\u00fcn hep, eskiden ne kadar cesurmu\u015fum, ne kadar da cevvalmi\u015fim. Bu inan\u0131lmaz bir \u015fey. Bana m\u0131s\u0131n demeden ister dipten ister y\u00fczeyden bal\u0131klar gibi y\u00fczermi\u015fim. \u015eimdi bana m\u0131s\u0131n diyemiyorsun. Sana oldu\u011funu biliyorsun \u00e7\u00fcnk\u00fc. Sana bir \u015feyler olabilece\u011finden korkuyorsun. Suyun alt\u0131nda ne var; g\u00f6remiyorsun. K\u00fc\u00e7\u00fck dalgalar gidip geliyor y\u00fczeyde. Okyanuslar akl\u0131na geliyor hemen. H\u0131r\u00e7\u0131n dalgalar ve deh\u015fetli f\u0131rt\u0131nalar. Okyanusu d\u00fc\u015f\u00fcnerek denizden korkuyorsun. \u00dcstelik g\u00f6be\u011fine kadar gelen bir deniz bu. Ayaklar\u0131n\u0131 bast\u0131\u011f\u0131n yerlerde genelde ta\u015flar olurdu. Ta\u015flara basmak daha g\u00fcvenli gelirdi sana. \u00d6zellikle b\u00fcy\u00fck ta\u015flar. Kumdan ne \u00e7\u0131kaca\u011f\u0131 belli olmazd\u0131.<\/p>\n<p style=\"text-align:justify;\">Bah\u00e7emin h\u00e2linden bahar\u0131m\u0131 k\u0131yasla, diyor ya \u015fair. Sen de o hesap. Ama seninki kesat bir hesap. Okyanusun h\u00e2linden denizleri k\u0131yasl\u0131yorsun. G\u00f6be\u011fine geliyor deniz suyu. Bir saattir \u00f6ylece bekliyorsun. Bir de baban varsa sahilde oturan, i\u015fin baya\u011f\u0131 zor. Ne cevap vereceksin onlara? Korkuyorum diyemezsin. Ancak, hu\u015fu duyuyorum diyebilirsin. Hem zaten v\u00fccudun denize girse ne olacak ki? Hedefe varm\u0131\u015f, faaliyeti ger\u00e7ekle\u015ftirmi\u015f, vazifeyi tamamlam\u0131\u015f m\u0131 olacaks\u0131n? En fazla ne yapaca\u011f\u0131n\u0131 kendin de baban da \u00e7ok iyi biliyor. Dal\u0131p, biraz ileriden \u00e7\u0131k\u0131p, biraz ilerilere a\u00e7\u0131larak geri d\u00f6necek ve denizden \u00e7\u0131kacaks\u0131n. Kurulanmadan oturacaks\u0131n sahilde. Az \u00f6nce a\u00e7\u0131ld\u0131\u011f\u0131n yere bakacaks\u0131n. Oras\u0131 ne kadar ileride, onu g\u00f6z\u00fcnle kestireceksin. Bir \u015fey olsayd\u0131 demek ki orada \u00f6lecektim, diye ge\u00e7ireceksin i\u00e7inden. Bir \u015fey olsayd\u0131, \u015funa eminsin ki, mahcubiyetinden ba\u011f\u0131ramazd\u0131n bile. O yetkiyi ve kabiliyeti kendinde g\u00f6remiyorsun \u00e7\u00fcnk\u00fc bir t\u00fcrl\u00fc. Di\u011fer insanlar ba\u011f\u0131r\u0131r, sesli kahkahalar atar. Sen sesini dahi y\u00fckseltemezsin. Al\u00e7akg\u00f6n\u00fcll\u00fcs\u00fcn \u00e7\u00fcnk\u00fc. \u0130\u015fler kar\u0131\u015fs\u0131n istemiyorsun. \u0130nsanlar\u0131n pes etmeden yapt\u0131klar\u0131 hatalarla kar\u015f\u0131 kar\u015f\u0131ya kalmak istemiyorsun. \u00c7\u00fcnk\u00fc e\u011fer olur da bu tip bir hatayla kar\u015f\u0131 kar\u015f\u0131ya kal\u0131rsan bile o hatadan kurtulabilmek i\u00e7in yine insanlar\u0131n yapt\u0131\u011f\u0131 \u015feyleri yapamayacaks\u0131n.<\/p>\n<p style=\"text-align:justify;\">Deniz senin kadim bir dostunmu\u015f gibi geliyor sana. Seni \u00f6yle teredd\u00fct i\u00e7inde denizde dikilirken g\u00f6rd\u00fcklerinde, ne kadar acemi ve denize yabanc\u0131 oldu\u011funu d\u00fc\u015f\u00fcn\u00fcyor insanlar. Fakat bilmiyorlar ki sen denizi y\u00fczd\u00fcn bitirdin \u00e7oktan. Onlar g\u00f6rmediler. Hayat\u0131n boyunca yoktu \u00e7\u00fcnk\u00fc o sahilden ge\u00e7en insanlar. Hayat\u0131n\u0131n birka\u00e7 saniyesine tan\u0131k olup, ge\u00e7ip gittiler. G\u00f6zlerlerinle sen \u015fahit oldun, kendi kendine. Ve eminsin denizin her kar\u0131\u015f\u0131n\u0131 \u00e7oktan y\u00fczd\u00fc\u011f\u00fcne. \u0130stedikleri kadar y\u00fczd\u00fc\u011f\u00fcn\u00fc g\u00f6rmediklerini iddia etsinler. Senin kadim dostun bu deniz. Ayn\u0131 g\u00f6k gibi, y\u0131ld\u0131zlar gibi. Fakat eski arkada\u015fl\u0131klar\u0131 y\u00fcr\u00fctmekte hi\u00e7 iyi de\u011filsin. Eskileri ge\u00e7, yenileri dahi s\u00fcrd\u00fcremiyorsun. Cevap veremiyorsun \u00e7\u00fcnk\u00fc onlara. Sen koca bir insanl\u0131\u011fa cevap veremiyorsun. Fakat s\u00f6yleyecek \u00e7ok fazla c\u00fcmlen var. Konu\u015fmaya ba\u015flad\u0131\u011f\u0131n anda alakas\u0131z bir \u015fekilde bu konulardan bahsetmeye ba\u015flayacaks\u0131n diye korkuyorsun.<\/p>\n<p style=\"text-align:justify;\">Ba\u015f a\u011fr\u0131ndan dolay\u0131 aceleyle dal\u0131yorsun k\u00fcvetteki suyun i\u00e7erisine. A\u011f\u0131rl\u0131\u011f\u0131nla, sular ta\u015f\u0131yor d\u0131\u015far\u0131ya do\u011fru. Bu bahaneyle fayanslar\u0131n lekeleri biraz s\u00f6k\u00fclm\u00fc\u015f olur. Bir yatakta yat\u0131yormu\u015f\u00e7as\u0131na c\u00fcsseni dald\u0131r\u0131p g\u00f6zlerini kapat\u0131yorsun. Yan\u0131yor g\u00f6zbebeklerin. Donuyorsun.<\/p>\n<p style=\"text-align:justify;padding-left:30px;\"><em>&#8220;Ate\u015fe serin ol dedik. Sel\u00e2m olsun \u0130brahim&#8217;e!&#8221;<\/em><\/p>\n<p style=\"text-align:justify;\">Her saniye yeni \u015feyler oluyor, sana s\u00f6yleyeyim. Ba\u015f a\u011fr\u0131n ge\u00e7iyor, -asl\u0131nda ge\u00e7miyor, ba\u015f\u0131n uyu\u015fuyor- d\u00fcnyay\u0131 d\u00fc\u015f\u00fcnmek i\u00e7in kayg\u0131l\u0131 vakitlerin oluyor, i\u015flenmi\u015f hakikate g\u00fcveniyorsun. Cenin pozisyonu al\u0131yorsun suyun i\u00e7inde. Bacaklar\u0131n\u0131 g\u00f6be\u011fine \u00e7ekip kollar\u0131nla onlar\u0131 birer \u00e7i\u00e7ek demetinin saplar\u0131ym\u0131\u015f gibi sar\u0131yorsun. Ruhuna, eskiden bildi\u011fi bir an\u0131y\u0131 canland\u0131r\u0131r gibisin. Islak bir rahmin i\u00e7indesin. Kapal\u0131s\u0131n yarat\u0131lanlara. Bu tam bir narsisizm \u00f6rne\u011fi. Fakat Yaratan da biliyordu ba\u015f a\u011fr\u0131lar\u0131n\u0131. Bir \u015fiiri ya\u015far gibisin. S\u0131k\u0131nt\u0131l\u0131 bir \u015fiir bu. Ne sabun yapmaya yarar ne kundura tamir etmeye ne de a\u011fa\u00e7 a\u015f\u0131lamaya. S\u0131k\u0131nt\u0131l\u0131 bir \u015fairsin. Ve bu \u00fc\u00e7\u00fcn\u00fc de bilmiyorsun.<\/p>\n<p style=\"text-align:justify;\">K\u0131r\u0131c\u0131 olmak istemiyorsun fakat bunun i\u00e7in \u00e7ok fazla sebep var. Terk ile bir yolculu\u011fa \u00e7\u0131kmal\u0131s\u0131n. Aidiyetini de yan\u0131na almak mecburiyetindesin, mesuliyetini ve h\u00e2kimiyetini de. Bu \u00fc\u00e7\u00fcn\u00fc daha \u00f6nce hi\u00e7 i\u015fittin mi? Aidiyetinin sebebi bu. Neye aitsin? Bir Tanr\u0131ya. Bir yuvaya, bir anne-babaya ve de bir millete. Tanr\u0131ya aitsin. Mesuliyetin de onad\u0131r. Yaln\u0131z ona kar\u015f\u0131 mesuls\u00fcn. Onun r\u0131zas\u0131 i\u00e7in \u00e7abalars\u0131n. Ve h\u00e2kimiyetin de tam olarak buradan ortaya \u00e7\u0131k\u0131yor. Kendine h\u00e2kim oluyorsun. Kendinin h\u00e2kimi olduktan sonra da hi\u00e7bir \u015feye h\u00e2kim olmak i\u00e7in \u00e7abalam\u0131yorsun. Daha \u00f6nemlisi, hi\u00e7 kimse sana h\u00e2kim olmaya cesaret edemiyor.<\/p>\n<p style=\"text-align:justify;\">T\u00fcrk\u00e7e&#8217;deki &#8216;serbest&#8217; kelimesi Fars\u00e7a&#8217;daki &#8216;<em>sar<\/em>&#8216; ve &#8216;<em>ba\u015f<\/em>&#8216;tan gelir. &#8216;Ba\u015f\u0131 ba\u011fl\u0131&#8217; demektir. Yani birisinin serbest oldu\u011funu s\u00f6ylemek, \u0130ngilizce&#8217;deki &#8216;<em>free<\/em>&#8216; ile de\u011fil, &#8216;<em>responsible<\/em>&#8216; s\u00f6zc\u00fc\u011f\u00fc ile tan\u0131mlanabilir. Yani bir ki\u015finin Allah&#8217;\u0131n t\u00fcm yasalar\u0131na ba\u015f\u0131 ba\u011fl\u0131 kald\u0131\u011f\u0131 s\u00fcrece geri kalan her \u015feyde \u00f6zg\u00fcr oldu\u011fu anlam\u0131na gelir. \u0130\u015fte aidiyetin, mesuliyetin ve h\u00e2kimiyetin de tam olarak buradan do\u011fuyor. Allah&#8217;a aitsin; onun yasalar\u0131ndan mesuls\u00fcn ve bu \u015fekilde kendine h\u00e2kimsin.<\/p>\n<p style=\"text-align:justify;\">Bir bu\u00e7uk dakika.<\/p>\n<p style=\"text-align:justify;\">Ci\u011ferlerine \u00e7ekti\u011fin nefesin \u0131\u015f\u0131mas\u0131yla kendine geliyorsun. Tekrar dald\u0131racaks\u0131n kafan\u0131. &#8220;Aidiyet, mesuliyet, h\u00e2kimiyet&#8221; diyorsun kendi kendine. Durup susuyorsun. Susup duruyorsun. Bu nas\u0131l bir kutsanm\u0131\u015fl\u0131k, yahut kirlenmi\u015flik? Yapt\u0131\u011f\u0131n en temel faaliyet bile al\u0131p vermek \u00fczerine: Nefes. Ancak b\u00f6yle hayatta kalabiliyorsun. Ald\u0131\u011f\u0131n nefesi vermez isen ya da yeniden nefes almaz isen can\u0131n elden gidiyor. \u00c7er\u00e7\u00f6p oluyorsun. Bunda bile verme durumu var e\u015fit bir \u015fekilde. \u0130nsan\u0131n nefes almas\u0131 ve vermesi birbirine e\u015fittir. Nefes alarak do\u011fars\u0131n ve &#8216;alma&#8217; hanene ilk \u00e7arp\u0131 at\u0131l\u0131r. Ve &#8216;son nefesini vererek&#8217; \u00f6l\u00fcrs\u00fcn. &#8216;Verme&#8217; hanene de son \u00e7arp\u0131 at\u0131l\u0131r. Yani birbirine e\u015fitlenir. Bir insan s\u00fcrekli al\u0131yorsa ruh hastas\u0131d\u0131r. Ayn\u0131 \u015fekilde bir insan s\u00fcrekli veriyorsa da bu, b\u00f6yledir.<\/p>\n<p style=\"text-align:justify;\">Tekrar dald\u0131r\u0131yorsun kafan\u0131 suya. Birka\u00e7 saniyede tuzla buz oluyor ger\u00e7eklik, dikkat, fark\u0131ndal\u0131k. Sim\u00fclasyon bir d\u00fcnyadas\u0131n. Bulan\u0131k bir r\u00fcya bu. Uyu\u015fmu\u015fsun. Hakikatlerine uymam\u0131\u015f d\u00fcnya, sen de uydurmu\u015f, uyu\u015fturmu\u015fsun. Uyumu\u015fsun hatta. Fakat migren a\u011fr\u0131lar\u0131n\u0131n suyu dahi a\u015f\u0131p, ta\u015f\u0131rarak, ba\u015f\u0131na saplanmas\u0131 ay\u0131k kalman\u0131 sa\u011fl\u0131yor. Ne kadar uyu\u015fuyorsan o kadar uyand\u0131r\u0131l\u0131yorsun. Ne kadar al\u0131yorsan o kadar veriyorsun. Denge. Denge kayd\u0131\u011f\u0131 zaman evliya filan olmuyorsun. Bir ruh hastas\u0131na d\u00f6n\u00fc\u015f\u00fcyorsun. Bulan\u0131k bir d\u00fcnyan\u0131n i\u00e7inde ruhu olan herkes hastad\u0131r. Bunun ba\u015fka \u00e7\u0131kar yolu var m\u0131d\u0131r? Ka\u00e7\u0131p kurtul buradan. Ger\u00e7e\u011fe ula\u015fmad\u0131\u011f\u0131n vakit yapt\u0131\u011f\u0131n her \u015fey anlams\u0131z. Yapt\u0131\u011f\u0131n \u015feyler Allah r\u0131zas\u0131 i\u00e7in olmad\u0131\u011f\u0131 anda gereksiz. \u00c7\u0131kar i\u00e7in yap\u0131l\u0131yorsa k\u00f6t\u00fcc\u00fcld\u00fcr. &#8220;G\u00f6r\u00fcnmeyen bir \u015feye ibadet ediyorum, sizlere de\u011fil.&#8221; \u0130nsanlar\u0131n dinden anlad\u0131klar\u0131 hurafelerden ba\u015fka bir \u015fey de\u011fil. Bu hurafeler, insan\u0131n bir \u00e7e\u015fit ihtiyac\u0131 h\u00e2line gelmi\u015f. Hayatlar\u0131ndan dini \u00e7\u0131karan insanlar da ba\u015fka tip hurafelere tapmaya ba\u015flam\u0131\u015flar.<\/p>\n<p style=\"text-align:justify;\">\u0130nsanlar dinin yerine bir\u00e7ok \u015fey koydu. Moda misal. Sorgulamadan, moda bu, diyerek bir \u015feyi yapabiliyorlar. Mesel\u00e2 biri, &#8220;Bu Amerikan bayrakl\u0131 ti\u015f\u00f6rt\u00fc niye giydin?&#8221; dendi\u011finde, moda oldu\u011fu i\u00e7in, diyebiliyor.<\/p>\n<p style=\"text-align:justify;\">Ve futbol tak\u0131mlar\u0131 misal. Hayat\u0131nda hi\u00e7 ma\u00e7 yapmam\u0131\u015f insanlar &#8216;tak\u0131m\u0131m\u0131 seviyorum&#8217;dan ba\u015fka hi\u00e7bir a\u00e7\u0131klama yapamadan bo\u011faz bo\u011faza kavga edebiliyor.<\/p>\n<p style=\"text-align:justify;\">Ve rekl\u00e2mlar ve markalar misal. Hi\u00e7 arabas\u0131 olmayan ve hi\u00e7 olmayacak olan birisi televizyonda bir akaryak\u0131t firmas\u0131n\u0131n rekl\u00e2m\u0131n\u0131 g\u00f6rd\u00fc\u011f\u00fcnde, &#8220;Bu marka baya\u011f\u0131 iyi ya&#8221; diyebiliyor.<\/p>\n<p style=\"text-align:justify;\">Ve siyaset misal. Sanat, k\u00fclt\u00fcr ya da tarihle ilgili hi\u00e7bir aktivite i\u00e7in y\u00fcz bin ki\u015fi bile toplanmazken siyaset ve siyas\u00ee kimlikler i\u00e7in milyonlarca insan toplanabiliyor.<\/p>\n<p style=\"text-align:justify;\">Ve sanat, edebiyat, k\u00fclt\u00fcr misal. T\u00fcm iktidarlara, \u00f6zellikle de totaliter iktidarlara kar\u015f\u0131 muhalefet etmesi gereken bu alanlar ya halk\u0131 uyu\u015fturan konularda ya da do\u011fru bilginin sadece kendi lehine olan k\u0131sm\u0131n\u0131 g\u00f6stererek eser icra edebiliyor. Bu \u015fekilde o dal\u0131 da m\u00fclk\u00eele\u015ftirerek kendilerini di\u011fer insanlardan \u00fcst\u00fcn tutabiliyorlar.<\/p>\n<p style=\"text-align:justify;\">\u00a0Ve para misal. Ve m\u00fclkiyet. Ve geriye kalan t\u00fcm putlar.<\/p>\n<p style=\"text-align:justify;\">Boynuna yirmi kiloluk y\u00fck ba\u011fl\u0131ym\u0131\u015f gibi kald\u0131r\u0131yorsun kafan\u0131 sudan. Derin nefes al\u0131yorsun. Ard\u0131ndan veriyorsun. Ci\u011ferlerin kutsan\u0131yor. Ruhun e\u015fitleniyor. K\u0131sasa k\u0131sas. Birka\u00e7 defa daha dal\u0131p \u00e7\u0131karak bitiriyorsun \u0131slak ayinini. Odana \u00e7ekiliyorsun. \u00c7\u0131plak ve s\u0131r\u0131ls\u0131klam h\u00e2lde yata\u011f\u0131na yat\u0131yorsun. Havale ge\u00e7iriyor gibisin. V\u00fccudun rutubetlenecek. Ruhun bu\u011fulanacak. Deniz g\u00fcr\u00fclt\u00fcs\u00fcyle kapl\u0131 bir yazl\u0131k eve kom\u015fu i\u00e7&#8217;in. Migren a\u011fr\u0131lar\u0131n da uykusuzluk, \u00fcmitsizlik ve b\u00e2kirlik gibi sebeplere kom\u015fu. Hatta o sebepler birer kaynak. \u015eimdi \u00f6l\u00fc gibisin. D\u0131\u015f\u0131n \u00f6lm\u00fc\u015f, i\u00e7in can \u00e7eki\u015fiyor. Bir cesedi an\u0131msat\u0131yorsun.<\/p>\n<p style=\"text-align:justify;\">\u015eartlar elveri\u015fli midir bilinmez ama bir \u015fiire koyuluveriyorsun. Bir \u015fiir daha senin \u00fczerinden ge\u00e7iveriyor:<\/p>\n<p style=\"text-align:justify;padding-left:30px;\"><em>POL\u0130SE YEM\u0130NL\u0130 \u0130FADE<\/em><\/p>\n<p style=\"text-align:justify;padding-left:30px;\"><em>Verece\u011fim bir soluktur<br \/>\n<\/em><em>Bunu hi\u00e7 i\u015fittiniz mi?<br \/>\n<\/em><em>Ci\u011ferlerimi ancak bu \u015fekilde kutsayabilirim<br \/>\n<\/em><em>\u0130lk intibadan geliyorum elimde zincirlerim<br \/>\n<\/em><em>Aidiyetim de kutsanm\u0131\u015ft\u0131r mesuliyetim de<br \/>\n<\/em><em>Ergenli\u011fimden bu yana<br \/>\n<\/em><em>Dokundu\u011fum yeri istikl\u00e2le erdirdim<\/em><\/p>\n<p style=\"text-align:justify;padding-left:30px;\"><em>G\u00f6zlerim g\u00f6\u00e7t\u00fc<br \/>\n<\/em><em>\u0130nand\u0131r\u0131ld\u0131klar\u0131m \u00e7\u00f6kt\u00fc suyun dibine<br \/>\n<\/em><em>Ben bir s\u00f6ylem dinledim Rabbimin sesinden<br \/>\n<\/em><em>Bir taziye i\u015fittim ne\u015fredilmi\u015f bir korkudan<br \/>\n<\/em><em>G\u00fcvendim. G\u00fcvenli dahi de\u011filken tutup dansa kald\u0131rd\u0131\u011f\u0131m<br \/>\n<\/em><em>En sad\u0131k y\u00e2rinim ben diyen ruhtan i\u015fittim<\/em><\/p>\n<p style=\"text-align:justify;padding-left:30px;\"><em>Verece\u011fim bir soluktur fazlas\u0131 de\u011fil<br \/>\n<\/em><em>Ondan sonras\u0131n\u0131n icab\u0131na siz bakacaks\u0131n\u0131z<br \/>\n<\/em><em>Belki tek elle bir piyano t\u0131ng\u0131rdatacak<br \/>\n<\/em><em>Belki raylardan c\u00fcruf ay\u0131klayacak<br \/>\n<\/em><em>Belki firari su\u00e7lular\u0131n ifadesini alacak<br \/>\n<\/em><em>Belki de bir hadis-i \u015ferife nail olacaks\u0131n\u0131z<br \/>\n<\/em><em>D\u00fcr\u00fcleceksiniz<\/em><\/p>\n<p style=\"text-align:justify;padding-left:30px;\"><em>Fakat en g\u00fczeli karakolda \u015fiirlerini patlatmak!<br \/>\n<\/em><em>D\u00f6nd\u00fcr\u00fcleceksiniz<br \/>\n<\/em><em>Ruhunuzdaki \u0131\u015f\u0131man\u0131n aidiyeti cihetiyle<br \/>\n<\/em><em>G\u00f6zleriniz g\u00f6\u00e7ecek \u00f6ncelikle<br \/>\n<\/em><em>Bundan as\u0131rlar evvel bana oldu\u011fu gibi<br \/>\n<\/em>Bir y\u0131ld\u0131zlara bakt\u0131m bir kendime ve i\u00e7im daral\u0131yor dedim.<br \/>\n<em>Bu migren a\u011fr\u0131lar\u0131 ise size sunulan en mor \u00e7i\u00e7eklerdi<br \/>\n<\/em><em>Yahut v\u00fccutlar\u0131n\u0131z\u0131n ta\u015feronlu\u011fu<br \/>\n<\/em><em>Verece\u011fim alt\u0131 \u00fcst\u00fc bir soluktur<\/em><\/p>\n<p style=\"text-align:justify;padding-left:30px;\"><em>S\u0131rt\u0131ndan d\u00fc\u015ft\u00fc\u011f\u00fcn\u00fcz at sizi bilmez<br \/>\n<\/em><em>Dalg\u0131nd\u0131r g\u00f6zleriniz, g\u00f6\u00e7meden \u00f6nce<br \/>\n<\/em><em>Zavall\u0131 bir cennettesiniz istikl\u00e2l benim i\u00e7in m\u00fcmk\u00fcn de\u011fil<br \/>\n<\/em><em>Kollar\u0131n\u0131z almaktan \u015fi\u015fkin, bacaklar\u0131n\u0131z inceldi\u011fi yerden koptu<br \/>\n<\/em><em>Benim size bir \u015feyler anlatt\u0131\u011f\u0131m\u0131 san\u0131yorsunuz<br \/>\n<\/em><em>En yan\u0131ld\u0131\u011f\u0131n\u0131z nokta da bu<\/em><\/p>\n<p style=\"text-align:justify;padding-left:30px;\"><em>H\u0131rpalanm\u0131\u015f bir cesetle ilgili ifademi al\u0131yorsunuz<br \/>\n<\/em><em>Bunun hakk\u0131nda size diyeceklerim \u015fu kadard\u0131r:<br \/>\n<\/em><em>En nihayetinde o da \u00e7\u0131kacakt\u0131 mavi-ye\u015fil iplerinden<br \/>\n<\/em><em>\u00dcstelik ihtiya\u00e7 duyurmadan b\u0131\u00e7aklara.<br \/>\n<\/em><em>Katletmeseydim onu<br \/>\n<\/em><em>Do\u011famazd\u0131m asla.<br \/>\n<\/em><em>Bunlar bah\u015fedilmi\u015f bir hayat\u0131n mesuliyetidir<br \/>\n<\/em><em>Siz bu hayat\u0131 \u00e7\u00f6z\u00fcmlemekten aciz&#8230;<\/em><\/p>\n<p style=\"text-align:justify;padding-left:30px;\"><em>K\u00fcstah felsefe tahlillerinizle, deney t\u00fcplerinizle<br \/>\n<\/em><em>Ve kahrolas\u0131 polis tutanaklar\u0131n\u0131zla<br \/>\n<\/em><em>Benim kutsal kitab\u0131ma yakla\u015fmay\u0131n.<br \/>\n<\/em><em>Tan\u0131mlayarak tahrip edeceksiniz ger\u00e7ekli\u011fimi!<\/em><\/p>"
    },
    "thr:total": "0",
    "comments": {
        "commentCount": null,
        "comments": []
    }
}