{
    "author": {
        "name": "kvl",
        "uri": "http:\/\/kvlrap.wordpress.com"
    },
    "title": {
        "@type": "html",
        "$": "15 (Cehennem Yurdu: Hira)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2019\/06\/05\/15-cehennem-yurdu-hira\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2019\/06\/05\/15-cehennem-yurdu-hira\/#comments",
            "@thr:count": "2"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2019\/06\/05\/15-cehennem-yurdu-hira\/feed\/atom\/",
            "@thr:count": "2"
        }
    ],
    "id": "https:\/\/kvlrap.wordpress.com\/?p=947",
    "updated": "2020-04-06T09:41:35Z",
    "published": "2019-06-05T03:15:00Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Cehennem Yurdu: Hira (Roman)"
        }
    ],
    "summary": {
        "@type": "html",
        "$": "15 Yar\u0131n hafta sonu. Bug\u00fcn cuma. Dersten yeni \u00e7\u0131kt\u0131n. Ba\u015f a\u011fr\u0131n devam ediyor. G\u00f6zlerin yerde; y\u00fcr\u00fcyorsun. Kafelerin \u00f6n\u00fcnden de\u011fil, marketin deposunun arkas\u0131ndan gidiyorsun. K\u00f6pekle denk geliyorsun orada. Pe\u015fine tak\u0131l\u0131veriyor. Havl\u0131yor arkandan. &#8220;Ne var?&#8221; diyorsun. Duraks\u0131yorsunuz ikiniz de. Havlamaya devam ediyor k\u00f6pek. Tekrarl\u0131yorsun sorunu. Havlamas\u0131n\u0131 tekrarl\u0131yor o da. &#8220;\u0130nsanlar beni deli sanacaklar. Ne s\u00f6yleyeceksen s\u00f6yle, hadi&#8221; &#8230; <a href=\"https:\/\/kvlrap.wordpress.com\/2019\/06\/05\/15-cehennem-yurdu-hira\/\" class=\"more-link\">Okumaya devam et <span class=\"screen-reader-text\">15 (Cehennem Yurdu:&#160;Hira)<\/span><\/a>"
    },
    "content": {
        "@type": "html",
        "$": "<p style=\"text-align:center;\"><strong>15<br \/>\n<\/strong><\/p>\n<p style=\"text-align:justify;\">Yar\u0131n hafta sonu. Bug\u00fcn cuma. Dersten yeni \u00e7\u0131kt\u0131n. Ba\u015f a\u011fr\u0131n devam ediyor. G\u00f6zlerin yerde; y\u00fcr\u00fcyorsun. <em>Kafe<\/em>lerin \u00f6n\u00fcnden de\u011fil, marketin deposunun arkas\u0131ndan gidiyorsun. K\u00f6pekle denk geliyorsun orada. Pe\u015fine tak\u0131l\u0131veriyor. Havl\u0131yor arkandan.<\/p>\n<p style=\"text-align:justify;\">&#8220;Ne var?&#8221; diyorsun. Duraks\u0131yorsunuz ikiniz de. Havlamaya devam ediyor k\u00f6pek. Tekrarl\u0131yorsun sorunu. Havlamas\u0131n\u0131 tekrarl\u0131yor o da.<\/p>\n<p style=\"text-align:justify;\">&#8220;\u0130nsanlar beni deli sanacaklar. Ne s\u00f6yleyeceksen s\u00f6yle, hadi&#8221; diyorsun \u00f6fkeli bir el hareketiyle.<\/p>\n<p style=\"text-align:justify;\">&#8220;Deli san\u0131lmaktan korkarak hakk\u0131 savunamazs\u0131n.&#8221;<\/p>\n<p style=\"text-align:justify;\">&#8220;\u015eu an bunu savunmuyorum. Sadece bir k\u00f6pekle konu\u015fuyorum. Ayr\u0131ca deli san\u0131lmaktan korktu\u011fum filan da yok.&#8221;<\/p>\n<p style=\"text-align:justify;\">&#8220;Bir k\u00f6pekle konu\u015ftu\u011funa emin misin?&#8221;<\/p>\n<p style=\"text-align:justify;\">&#8220;Bir k\u00f6pekle konu\u015fmasayd\u0131m buna emin olmazd\u0131m.&#8221;<\/p>\n<p style=\"text-align:justify;\">&#8220;Pek\u00e2l\u00e2. Kafandakileri \u00e7\u00f6zd\u00fcn m\u00fc? Tekerr\u00fcr, vahiy ve hayat\u0131n anlam\u0131n\u0131.&#8221;<\/p>\n<p style=\"text-align:justify;\">&#8220;\u00c7\u00f6zd\u00fcm say\u0131l\u0131r.&#8221;<\/p>\n<p style=\"text-align:justify;\">&#8220;O h\u00e2lde anlat\u0131r m\u0131s\u0131n, tekerr\u00fcr nedir?&#8221;<\/p>\n<p style=\"text-align:justify;\">&#8220;Tarih, kar\u015f\u0131 devrim ve tekerr\u00fcrden olu\u015fur. \u00d6zg\u00fcrl\u00fck yok. Ka\u00e7\u0131n\u0131lmaz bir son var. Ona do\u011fru ilerliyoruz. Bu son, k\u0131sa vadede \u00f6l\u00fcm; uzun vadede ise evrimdir. &#8216;Peygamberlerin amac\u0131 gemiye birka\u00e7 insan daha fazla almakt\u0131r&#8217; demi\u015fti bir arkada\u015f\u0131m. \u00d6yle g\u00f6z\u00fck\u00fcyor. K\u00f6t\u00fcl\u00fck, ba\u015fkalar\u0131n\u0131n k\u00f6t\u00fcl\u00fc\u011f\u00fcnden do\u011fuyor. \u0130lk k\u00f6t\u00fcl\u00fck ise bir hatadan do\u011fdu. Yerle\u015fik hayata ge\u00e7i\u015f hatas\u0131. Her neyse, k\u00f6t\u00fcye k\u00f6t\u00fcl\u00fckle kar\u015f\u0131l\u0131k verme, diyor Kur&#8217;an. Bunun ba\u015fka yolu yok gibi duruyor. \u00dcmitsizlik de en b\u00fcy\u00fck k\u00f6t\u00fcl\u00fckt\u00fcr. Fakat acziyet en b\u00fcy\u00fck hakikatlerdendir.&#8221; Hi\u00e7 beklemeden vahyi soruyor k\u00f6pek. Anlat\u0131yorsun:<\/p>\n<p style=\"text-align:justify;\">&#8220;&#8216;Ancak insan akl\u0131, insanlar\u0131 bilgiye g\u00f6t\u00fcr\u00fcr. Peygamberler gereksizdir&#8217; diyor \u0130sl\u00e2m \u00e2limi Ravend\u00ee. &#8216;Kutsal kitaplar, de\u011fersiz kitaplard\u0131r&#8217; diyor bir ba\u015fka \u00e2lim, R\u00e2z\u00ee.&#8221;<\/p>\n<p style=\"text-align:justify;\">&#8220;Peki, ya hayat\u0131n anlam\u0131?&#8221; diye soruyor k\u00f6pek. Ba\u015f\u0131ndaki a\u011fr\u0131 sert bir \u015fekilde kendini hissettiriyor. G\u00f6zlerini kapatarak rahatlamaya \u00e7al\u0131\u015f\u0131yorsun. Sakince cevap veriyorsun.<\/p>\n<p style=\"text-align:justify;\">&#8220;Hayat\u0131n tek anlam\u0131 evrimdir. Tanr\u0131y\u0131 olu\u015fturuyor olmam\u0131z, ona d\u00f6nd\u00fcr\u00fclecek olmam\u0131z ve hatta belki ona anlam veriyor olmam\u0131zd\u0131r. Bunun haricinde esas anlam, \u00f6l\u00fcmdedir.&#8221;<\/p>\n<p style=\"text-align:justify;\">&#8220;Buraya kadar,&#8221; diyor k\u00f6pek. &#8220;Seninle yollar\u0131m\u0131z ayr\u0131l\u0131yor, kendine iyi bak!&#8221;<\/p>\n<p style=\"text-align:justify;\">&#8220;Pek\u00e2l\u00e2,&#8221; diyorsun. &#8220;Allaha\u0131smarlad\u0131k!&#8221; Ayr\u0131l\u0131yorsunuz. Herhangi bir \u015fey soras\u0131n gelmiyor. Otob\u00fcs\u00fc ka\u00e7\u0131rd\u0131n. Di\u011fer otob\u00fcse yirmi dakika var. Durakta tenha bir yere oturup kitap okumaya ba\u015fl\u0131yorsun.<\/p>\n<p style=\"text-align:justify;\">&#8220;Azizim, nas\u0131ls\u0131n?&#8221; diyerek omzuna birinin dokundu\u011funu hissediyorsun. \u00c2dem bu.<\/p>\n<p style=\"text-align:justify;\">&#8220;\u0130yiyim, sa\u011f ol. Sen nas\u0131ls\u0131n?&#8221; diyerek g\u00fcl\u00fcms\u00fcyorsun. Ba\u015f a\u011fr\u0131s\u0131 seni asabi yap\u0131yor ama olabildi\u011fince g\u00fclery\u00fczl\u00fc olmaya gayret ediyorsun.<\/p>\n<p style=\"text-align:justify;\">&#8220;Fena say\u0131lmam&#8221; diyor.<\/p>\n<p style=\"text-align:justify;\">&#8220;Eve mi gideceksin?<\/p>\n<p style=\"text-align:justify;\">&#8220;Evet,&#8221; diyor g\u00fcl\u00fcmseyerek. &#8220;Patron tatil verdi bug\u00fcn i\u00e7in.&#8221;<\/p>\n<p style=\"text-align:justify;\">&#8220;Yoksa kovdu mu seni?&#8221;<\/p>\n<p style=\"text-align:justify;\">&#8220;Hay\u0131r, iyi olmad\u0131\u011f\u0131m\u0131 s\u00f6yleyip, yar\u0131n gelme dedi.&#8221;<\/p>\n<p style=\"text-align:justify;\">&#8220;\u0130yi de\u011fil miydin?&#8221;<\/p>\n<p style=\"text-align:justify;\">&#8220;De\u011fildim san\u0131r\u0131m&#8221; diyerek gelen otob\u00fcs\u00fc i\u015faret ediyor \u00c2dem. Ayaklan\u0131p biniyorsunuz, otob\u00fcs \u00f6n\u00fcn\u00fcze yana\u015f\u0131nca. O kadar kalabal\u0131k ki, ayakta kal\u0131yorsunuz ilk binenlerden olman\u0131za ra\u011fmen. Durulabilecek en rahat yere giderek dikiliyorsunuz. Birka\u00e7 dakika sonra kap\u0131 kapan\u0131yor ve bir \u00e7ocuk, aya\u011f\u0131n\u0131n s\u0131k\u0131\u015fmas\u0131ndan son anda kurtuluyor. Herkes birbirinin \u00fczerine binmi\u015f durumda. Ya\u015fanacak yer yok. Otob\u00fcs hareket ediyor.<\/p>\n<p style=\"text-align:justify;\">&#8220;Senin ev nerede?&#8221; diye soruyorsun.<\/p>\n<p style=\"text-align:justify;\">&#8220;Mezarl\u0131\u011f\u0131n arka taraflar\u0131nda.&#8221;<\/p>\n<p style=\"text-align:justify;\">&#8220;Mezarl\u0131\u011f\u0131n oradaki durakta iniyorsun yani, de\u011fil mi?&#8221; \u0130nsanlar\u0131n evleri umrunda de\u011fil. Nerede \u00e7al\u0131\u015ft\u0131klar\u0131 ya da ne i\u015fler \u00e7evirdikleri. Sadece sohbet olsun diye konu\u015fuyorsun. Bir kelime ya da kavram yakalar\u0131m da oradan ilgimi \u00e7eken bir konuya \u00e7evirebilirim konu\u015fmam\u0131z\u0131. D\u00fc\u015f\u00fcncen bu. Ve burada ilk ilgini \u00e7eken kelime de mezarl\u0131k. Bunun \u00fczerine konu\u015facak bir hayli s\u00f6z\u00fcn var:<\/p>\n<p style=\"text-align:justify;\">&#8220;Seviyorum o kent mezarl\u0131\u011f\u0131n\u0131. \u015eehrin tam ortas\u0131nda kal\u0131yor. T\u00fcm \u015fehir, \u00f6l\u00fclerin etraf\u0131nda \u00e7ekip \u00e7evriliyor. \u0130nsanlar kestirme olsun diye mezarl\u0131ktan ge\u00e7ebiliyor mesel\u00e2. Kestirmeden \u00f6l\u00fcm. Ayr\u0131ca buran\u0131n insan\u0131 isim koyma konusunda \u00e7ok yarat\u0131c\u0131. Mezar ta\u015flar\u0131ndaki isimlere hi\u00e7 dikkat ettin mi? Harika isimler var.&#8221;<\/p>\n<p style=\"text-align:justify;\">&#8220;Sana da yak\u0131n m\u0131 mezarl\u0131k?&#8221;<\/p>\n<p style=\"text-align:justify;\">&#8220;Pek say\u0131lmaz. Yirmi dakikal\u0131k bir mesafe var. Ama y\u00fcr\u00fcmeye al\u0131\u015fk\u0131n\u0131m.&#8221;<\/p>\n<p style=\"text-align:justify;\">&#8220;\u0130\u015fin yoksa orada inelim o zaman. Konu\u015furuz biraz.&#8221;<\/p>\n<p style=\"text-align:justify;\">&#8220;Olur&#8221; diyorsun. Otob\u00fcs\u00fcn i\u00e7i fazlas\u0131yla bunalt\u0131c\u0131. \u0130nsanlar terden kendi kendilerine yap\u0131\u015fm\u0131\u015f. Otob\u00fcs\u00fcn k\u00fc\u00e7\u00fck bir manevras\u0131 dahi insanlar\u0131n bir yerlere y\u0131\u011f\u0131lmas\u0131na sebep oluyor. R\u00fczg\u00e2rda sallanan a\u011fa\u00e7lar gibi titriyorlar. Herkes arkas\u0131n\u0131 verebilece\u011fi g\u00fcvenli bir b\u00f6lge ya da insan ar\u0131yor. Dalgalanan bayraklar, k\u0131vr\u0131lan y\u0131lanlar gibiler. Siz de \u00f6ylesiniz. Birden akl\u0131na dergi i\u015fi geliyor. Camdan d\u0131\u015far\u0131ya dalm\u0131\u015f olan \u00c2dem&#8217;e soruyorsun:<\/p>\n<p style=\"text-align:justify;\">&#8220;Bizim dergi i\u015fi ne oldu?&#8221;<\/p>\n<p style=\"text-align:justify;\">&#8220;Olmayacak herh\u00e2lde. Ama bu, zab\u0131t tutmayaca\u011f\u0131m\u0131z anlam\u0131na gelmiyor.&#8221;<\/p>\n<p style=\"text-align:justify;\">&#8220;Tabii. Olsun. D\u00fcnyan\u0131n pisli\u011finin pek\u00e2l\u00e2 zabt\u0131n\u0131 tutmaya devam.&#8221;<\/p>\n<p style=\"text-align:justify;\">&#8220;\u00d6yle. Polislerin g\u00f6rmedi\u011fi, savc\u0131lar\u0131n sormad\u0131\u011f\u0131 ve halk\u0131n g\u00f6z yumup g\u00f6rmezden geldi\u011fi \u015feyleri yazaca\u011f\u0131z.&#8221; Mezarl\u0131\u011f\u0131n oraya geldiniz bile. Otob\u00fcs durakta duruyor ve iniyorsunuz. Mezarl\u0131\u011fa girerek i\u00e7eriye do\u011fru y\u00fcr\u00fcyorsunuz. Bu arada da konu\u015fmaya devam ediyorsunuz.<\/p>\n<p style=\"text-align:justify;\">&#8220;Neler mesel\u00e2?&#8221; diye soruyorsun.<\/p>\n<p style=\"text-align:justify;\">&#8220;Neler mi? Tabii ki en kadim k\u00f6t\u00fcl\u00fckler. \u0130nsanlar\u0131n \u00f6zendi\u011fi i\u00e7in yapt\u0131\u011f\u0131; yapamayanlar\u0131n da yapanlara g\u00f6z yumdu\u011fu k\u00f6t\u00fcl\u00fckler. Bir milletvekilinin yolsuzluklar\u0131 misal. Herkes o milletvekilinin kendisi gibi olmak istiyor, bu y\u00fczden hi\u00e7biri buna kar\u015f\u0131 \u00e7\u0131km\u0131yor. Ya da bir kad\u0131na tecav\u00fcz eden adam. Erkeklerin t\u00fcm\u00fcn\u00fcn akl\u0131ndan o kad\u0131n\u0131 g\u00f6r\u00fcnce onunla yatmak ge\u00e7iyor. Onu hor kullanmak ve her \u015feyini ona bo\u015faltmak; kibrini, \u00f6fkesini, zaaflar\u0131n\u0131, d\u00f6l\u00fcn\u00fc, t\u00fck\u00fcr\u00fc\u011f\u00fcn\u00fc. Bu y\u00fczden tecav\u00fcz edene ses \u00e7\u0131karm\u0131yorlar. Ceza\u00ee indirim uygulayabiliyor mesel\u00e2 bir savc\u0131. Ya da kad\u0131n\u0131n ifadesini al\u0131rken onu g\u00f6zleriyle taciz edebiliyor polisler. Ya da ona mahkemede ceza almamas\u0131 i\u00e7in yapmas\u0131 gereken hilelerle ilgili ak\u0131l verebiliyor halktan biri. \u0130\u015fte bu y\u00fczden de savc\u0131lar\u0131n sormad\u0131\u011f\u0131, polislerin g\u00f6rmedi\u011fi, halk\u0131n g\u00f6z yumup g\u00f6rmezden geldi\u011fi \u015feyleri yazaca\u011f\u0131z.&#8221;<\/p>\n<p style=\"text-align:justify;\">&#8220;Benim akl\u0131mda bir fikir var,&#8221; diyorsun ciddi bir y\u00fcz ifadesiyle. &#8220;Derginin ad\u0131, <em>Mahallendeki Tecav\u00fczc\u00fcy\u00fc \u00d6ld\u00fcr<\/em> olmal\u0131.&#8221;<\/p>\n<p style=\"text-align:justify;\">&#8220;M\u00fckemmel,&#8221; diyor \u00c2dem. Sonra biraz d\u00fc\u015f\u00fcnerek devam ediyor:<\/p>\n<p style=\"text-align:justify;\">&#8220;B\u00f6yle bir dergi olmaz. Daha illegal bir \u015fey yapmal\u0131y\u0131z. Bu bir fanzin olmal\u0131 mesel\u00e2.&#8221;<\/p>\n<p style=\"text-align:justify;\">&#8220;Kesinlikle. Ve \u00fccretsiz olmal\u0131. Herhangi bir \u00fccret istememeliyiz kar\u015f\u0131l\u0131\u011f\u0131nda. Yoksa, &#8216;\u0130nsanlar\u0131n duygular\u0131n\u0131 s\u00f6m\u00fcr\u00fcyorsunuz, onlar\u0131 provake ediyorsunuz \u00e7\u00fcnk\u00fc derginin satmas\u0131n\u0131 ve daha \u00e7ok para kazanmay\u0131 istiyorsunuz&#8217; diyeceklerdir.<\/p>\n<p style=\"text-align:justify;\">&#8220;Ayr\u0131ca kendi isimlerimizi de kullanmamal\u0131y\u0131z kesinlikle. Yoksa, yine ayn\u0131 \u015fekilde, derginin satmas\u0131n\u0131 ve isimlerinizin duyulmas\u0131n\u0131 istiyorsunuz derler. Rumuz kullanmal\u0131y\u0131z.&#8221;<\/p>\n<p style=\"text-align:justify;\">&#8220;Bir dakika, kim kim \u00e7\u0131karaca\u011f\u0131z ki bu fanzini? Bizden ba\u015fka kimler yazacak?&#8221;<\/p>\n<p style=\"text-align:justify;\">&#8220;Bilmiyorum. \u00c7evremde protest yazan kimse yok. O y\u00fczden kimseyi dahil etmemize gerek yok.&#8221;<\/p>\n<p style=\"text-align:justify;\">&#8220;\u0130ki ki\u015finin rumuzu olacak o zaman sadece. O zaman biz de her yaz\u0131n\u0131n alt\u0131ndaki rumuzu farkl\u0131 yapar\u0131z. Bir\u00e7ok ki\u015fi yaz\u0131yormu\u015f gibi olur. Hatta \u015f\u00f6yle yapal\u0131m. Gel, mezar ta\u015flar\u0131ndan rumuzlar\u0131m\u0131z\u0131 se\u00e7elim \u015fimdiden&#8221; deyip, ba\u015fl\u0131yorsunuz gezerek, ta\u015flardaki isimleri not almaya.<\/p>\n<p style=\"text-align:justify;\">&#8220;\u0130\u00e7inde deneme ve makaleden \u00e7ok \u015fiir olur&#8221; diyor \u00c2dem.<\/p>\n<p style=\"text-align:justify;\">&#8220;Fakat fazla ciddi olmas\u0131 gerekir bu i\u015fin. E\u011fer bu ismi koyuyorsak fanzine, esprili, e\u011flenceli, hatta ironik \u015feyler bile yazamay\u0131z. <em>Mahallendeki Tecav\u00fczc\u00fcy\u00fc \u00d6ld\u00fcr<\/em> demek bizi zorlar bu konuda.&#8221; \u0130smi de\u011fi\u015ftirmeyi d\u00fc\u015f\u00fcn\u00fcyorsun. Fakat bunu yapmadan bir \u00e7are bulmal\u0131. Bu \u00f6fkeyle \u00e7\u0131kt\u0131n\u0131z zaten bu yola. Fakat \u00f6fkeli yazmaktan daha etkilidir ironik yazmak.<\/p>\n<p style=\"text-align:justify;\">&#8220;O h\u00e2lde \u015f\u00f6yle yapaca\u011f\u0131z,&#8221; diyorsun. &#8220;Her say\u0131n\u0131n ismi farkl\u0131 olacak. Mesel\u00e2 ilk say\u0131: <em>Mahallendeki Siyaset\u00e7iyi \u00d6ld\u00fcr<\/em>; ikinci say\u0131: <em>Mahallendeki Tefeciyi \u00d6ld\u00fcr<\/em>; \u00fc\u00e7\u00fcnc\u00fc say\u0131: <em>Mahallendeki Din Adam\u0131n\u0131 \u00d6ld\u00fcr<\/em> filan gibi. Bunlarda istedi\u011fimiz kadar ironi ve espri yapabiliriz. Fakat en son say\u0131 <em>Mahallendeki Tecav\u00fczc\u00fcy\u00fc \u00d6ld\u00fcr<\/em> olur. Ve t\u00fcm seriyi bununla ba\u011flar\u0131z. \u0130\u015flerin ne kadar ciddi oldu\u011funu, d\u00fcnyan\u0131n nas\u0131l boktan bir u\u00e7uruma s\u00fcr\u00fcklendi\u011fini ve bunun sebebinin bu tip insanlar oldu\u011funu anlat\u0131r\u0131z.&#8221;<\/p>\n<p style=\"text-align:justify;\">&#8220;Kesinlikle. Fakat derginin ismi, kutsal kitaplardaki en b\u00fcy\u00fck su\u00e7u, \u00f6ld\u00fcrmeyi olumlar gibi g\u00f6z\u00fckt\u00fc\u011f\u00fc i\u00e7in derginin giri\u015f k\u0131sm\u0131na \u015f\u00f6yle bir \u015fey yazar\u0131z: &#8216;Bu bir sald\u0131r\u0131 de\u011fil, \u00f6zsavunma fanzinidir!'&#8221;<\/p>\n<p style=\"text-align:justify;\">&#8220;S\u00fcper. Derhal fanzinde yay\u0131mlayabilece\u011fimiz \u015feyleri se\u00e7ip i\u015fe koyulmal\u0131y\u0131z.&#8221;<\/p>\n<p style=\"text-align:justify;\">&#8220;Evet. Bence \u015fimdi evlere da\u011f\u0131l\u0131p dergideki yaz\u0131lar\u0131n \u00fczerine yo\u011funla\u015fmam\u0131z gerekiyor. \u00c7\u00fcnk\u00fc yoktan bir \u015fey yarataca\u011f\u0131z, bir kaynak olacak bu. Onun i\u00e7in bu kadar fikir bo\u015fa gitmesin diye \u00f6nce \u015fu i\u00e7eri\u011fi haz\u0131rlamal\u0131y\u0131z.&#8221;<\/p>\n<p style=\"text-align:justify;\">&#8220;\u0130lk say\u0131n\u0131n ad\u0131 ne olacak peki?&#8221;<\/p>\n<p style=\"text-align:justify;\">&#8220;Ona sonra karar veririz. \u00d6nce elimizden ne geldi\u011fine bakar\u0131z. Hangisiyle ilgili i\u00e7erik daha fazla ise evvel\u00e2 onu yay\u0131nlar\u0131z.&#8221; Heyecanla ayaklan\u0131yorsunuz. Uzun zamand\u0131r seni bu kadar heyecanland\u0131ran bir \u015feyin olmad\u0131\u011f\u0131n\u0131 hissediyorsun. Mezarl\u0131\u011f\u0131n \u00f6n\u00fcndeki duraktan, okuldan gelen bir dahaki otob\u00fcse biniyorsun. Kafanda i\u00e7erikler var. Yay\u0131mlayabilece\u011fin \u015fiirler ve yazabilece\u011fin denemeler. Derhal i\u015fe koyulmak istiyorsun. \u015eiirlerin aras\u0131ndan se\u00e7im yap\u0131yorsun. Bir yandan da denemelerle ilgili giri\u015f c\u00fcmleleri d\u00fc\u015f\u00fcn\u00fcyorsun. Birka\u00e7 esprili resim olabilir. Giri\u015f yaz\u0131s\u0131 da yazmal\u0131. Sonunda belki edeb\u00ee bir \u015feyler yaz\u0131labilir. \u015eark\u0131lar, filimler ya da ba\u015fka bir \u015feyler olabilir. Listeler, hayal\u00ee r\u00f6portajlar olabilir. Bedava da\u011f\u0131talacak. \u0130yi ama kime vereceksiniz? Okuldakilere mi? \u0130llegal oldu\u011fu i\u00e7in ba\u015f\u0131n\u0131za bir i\u015f gelmesin? Bir \u015feycik olmaz. \u0130llegal olu\u015fu daha bile cazip geliyor sana.<\/p>\n<p style=\"text-align:justify;\">Otob\u00fcsten inip eve y\u00fcr\u00fcyorsun. Marketten ekmek ve yumurta al\u0131p giriyorsun eve. Ev arkada\u015f\u0131n salonda bilgisayar\u0131yla oynuyor. Sel\u00e2mla\u015f\u0131yorsunuz. Market po\u015fetini mutfa\u011fa koyarak, odana girip \u00fczerini de\u011fi\u015ftiriyorsun, lavaboda elini y\u00fcz\u00fcn\u00fc y\u0131kayarak, mutfakta yumurta pi\u015firip yiyorsun. Ard\u0131ndan e-postan\u0131 kontrol ediyorsun. Arkada\u015f\u0131ndan gelen postay\u0131 a\u00e7\u0131p okuyorsun:<\/p>\n<p style=\"text-align:justify;padding-left:30px;\">Yazacaklar\u0131m\u0131n karma\u015fas\u0131 i\u00e7in kusura bakma dil bilgimin iyi olmamas\u0131n\u0131 normal kar\u015f\u0131lars\u0131n umar\u0131m ve s\u00fcrekli ayn\u0131 kal\u0131plar\u0131 kullanmam\u0131 birileri yenisini \u00f6\u011fretene kadar ihtiyac\u0131m olmad\u0131\u011f\u0131 i\u00e7in kendi iste\u011fimle \u00f6\u011frenmem pek m\u00fcmk\u00fcn olmuyor.<br \/>\nYazacaklar\u0131m\u0131n birikmi\u015f olmas\u0131 anlatmak konusunda beni epeyice derde sokacak normalde de anlatma yetene\u011fi olan bir insan de\u011filim zaten ve s\u00fcrekli kendimden bahsetmemi l\u00fctfen normal kar\u015f\u0131la \u00e7\u00fcnk\u00fc sahip oldu\u011fum tek \u015feyin kendim olmas\u0131 beni ister istemez bu duruma itiyor. Kitab\u0131 \u00f6nceden s\u00f6yledi\u011fin \u00fczere okudum ve s\u0131radan bir okur gibi de\u011ferlendirdim belki s\u0131radan\u0131n bile alt\u0131nda. Bu kitab\u0131 yeni mi okudun sen sanki bana bu toplu intiharla ilgili bir \u015feyler s\u00f6ylemi\u015ftin hatta toplu intihar olaylar\u0131n\u0131 ara\u015ft\u0131rd\u0131m da biraz \u015fu genelde zencileri toplayan e\u015fcinsel biri var onu s\u00f6ylemi\u015ftin diye geldi akl\u0131ma. Ben ele\u015ftirmen de\u011filim zaten yeterince aptal bir insan\u0131m ne anlad\u0131\u011f\u0131m\u0131 yazarak kendimi daha fazla a\u015fa\u011f\u0131layamam ger\u00e7i benim i\u00e7in sorun te\u015fkil etmez ama hi\u00e7bir \u015fey anlamad\u0131m da diyemem az \u00e7ok anlad\u0131\u011f\u0131m\u0131 d\u00fc\u015f\u00fcn\u00fcyorum. Genel olarak konu orijinal tabii. Sondan ba\u015fa olay\u0131 pek iyi anlat\u0131lamam\u0131\u015f veya \u00e7eviri biraz s\u0131k\u0131nt\u0131l\u0131 olmu\u015f sanki. Bana d\u00fcz anlat\u0131yormu\u015f hissi verdi. Dan\u0131\u015fman\u0131n \u00f6lmesine \u00e7ok \u00fcz\u00fcld\u00fcm nedense. Hassiktir ya 2 dakika facebook a\u00e7t\u0131m yazaca\u011f\u0131m\u0131 unuttum iyi mi. Hat\u0131rlamak i\u00e7in zorluyorum kendimi&#8230; Evet. \u00c7ok ak\u0131c\u0131 kitap s\u0131k\u0131lmak m\u00fcmk\u00fcn de\u011fil bu gelece\u011fi g\u00f6ren ablay\u0131 ismini hat\u0131rlayamad\u0131m neden bu kadar basit yapm\u0131\u015f acaba basit oldu\u011funu hissettirmek i\u00e7in mi yoksa bu kadar m\u0131 yazabilmi\u015f. Muhtemelen yak\u0131n zamanda pop\u00fcler k\u00fclt\u00fcr\u00fcn esiri olmu\u015f kesim taraf\u0131ndan duyulacak ve y\u00fcceltilecek neden \u00e7\u00fcnk\u00fc ben bile duydum ve okudum s\u0131radan olan ben bile. Onlar\u0131n okumas\u0131 da yak\u0131nd\u0131r. Asl\u0131nda bu kadar d\u00fc\u015fman da olmamak gerekiyor herhalde pop\u00fcler k\u00fclt\u00fcre. Sa\u00e7malamaya ba\u015flad\u0131\u011f\u0131ma g\u00f6re bu konuyu daha sonra ara ara de\u011finmek \u00fczere bir kenara b\u0131rak\u0131yorum. Yarg\u0131lama meselesine gelelim beni \u00e7ok strese soktu bu seni yarg\u0131lama olay\u0131 sanki yeni bir s\u0131n\u0131fa gitmek veya i\u015f g\u00f6r\u00fc\u015fmesine gidecekmi\u015fim gibi hissettim bug\u00fcn i\u00e7in. Neden bilmiyorum. Genel olarak birka\u00e7 c\u00fcmle s\u00f6ylemek istiyorum bitsin art\u0131k. En son ne zaman g\u00f6r\u00fc\u015ft\u00fck bilmiyorum \u00e7ok oldu herhalde o y\u00fczden hatal\u0131 bir yarg\u0131lama olacak kusura bakma yazd\u0131klar\u0131ndan tam olarak yarg\u0131lamak m\u00fcmk\u00fcn de\u011fil hal ve hareketlerini hesaba katmam laz\u0131m. Yarg\u0131 ve ele\u015ftiri aras\u0131ndaki fark\u0131 tam olarak alg\u0131layamad\u0131\u011f\u0131m i\u00e7in ele\u015ftiri de olabilir \u00fczg\u00fcn\u00fcm. \u00d6ncelikle hat\u0131rlad\u0131\u011f\u0131m kadar\u0131yla \u015f\u0131mar\u0131ks\u0131n, bencilsin, insanlar\u0131 a\u015fa\u011f\u0131lamak ho\u015funa gidiyor herhalde ve (Bu k\u0131s\u0131m sa\u00e7ma olacak \u00e7\u00fcnk\u00fc kendimle kar\u015f\u0131la\u015ft\u0131raca\u011f\u0131m bu da ne yarg\u0131 ne de ele\u015ftiri demek ama \u00f6yle yapmak istedim) d\u00fc\u015f\u00fcncelerin i\u011fren\u00e7 ya da d\u00fc\u015f\u00fcnmek istediklerin. \u00d6rnekler \u00fczerinden a\u00e7\u0131klamak isterim. Evet buradan sonras\u0131 kar\u015f\u0131la\u015ft\u0131rma. Mesela bir filim vard\u0131 izlemi\u015fsindir muhtemelen hani bir adam var insanlar\u0131n a\u011f\u0131zlar\u0131n\u0131 k\u0131\u00e7lar\u0131na dikiyor insan k\u0131rkayak yap\u0131yor mesela bunu izlemek sana \u00e7ok do\u011fal geldi\u011fine eminim ama gelen olarak insanlar b\u00f6yle \u015feyleri sevmez. B\u00f6yle bir izlenim uyand\u0131r\u0131yorsun bende. Umar\u0131m bo\u015funad\u0131r kayg\u0131lar\u0131m. Neyse i\u015fte b\u00f6yle \u015feyler. Zorlama yeter bunlar\u0131 bile zor yazd\u0131m ben b\u00f6yle \u015feylerden anlamam yarg\u0131lamak ele\u015ftirmek falan yeterince ezik ve aptal bir insan\u0131m hi\u00e7 haddim olmayan konular. Sonu\u00e7ta bir \u015fekilde yapt\u0131m s\u0131ra sende. De\u011fil mi?<br \/>\nArt\u0131k paragraflar kullanmak istiyorum \u00f6nceki c\u00fcmleler toplulu\u011fu da kendi i\u00e7inde ikiye ayr\u0131lmal\u0131 bariz ortada ama \u00fc\u015fendim \u00e7\u0131k\u0131p oraya b\u00f6lmeye. Asl\u0131nda ge\u00e7 yazmam\u0131n sebeplerinden biri de ergo proxy izleyi\u015fim. Sen bir ara bana anime \u00f6nermi\u015ftin bu o muydu? Ergo proxy vay be ne anime. Anime izlemeye sevk etti beni ama onun tad\u0131nda bir \u015feye denk gelmedim o kadar anime i\u00e7inden ger\u00e7ek\u00e7i olanlar\u0131 ay\u0131r\u0131p izlemeyi d\u00fc\u015f\u00fcn\u00fcyorum. Bu arada ilk defa anime karakterine \u00e2\u015f\u0131k oldum. Hay\u0131r tabii ilk anime izleyi\u015fim oldu\u011fu i\u00e7in ilk \u00e2\u015f\u0131k oldu\u011fum karakter de\u011fil daha \u00f6nce anime dizi izlemedim anime tarz\u0131nda dizi izlemi\u015fli\u011fim var. Real mayer isimli karakter ger\u00e7ekten g\u00fczel yap\u0131lm\u0131\u015f bir karakter bo\u015f bir insan kesinlikle de\u011fil. Anime boyunca hakim olan karanl\u0131k havaya \u00e7ok g\u00fczel uyum sa\u011flam\u0131\u015f olmas\u0131 falan \u00e7ok ho\u015ftu ya belki birka\u00e7 ay sonra tekrar izlerim.<br \/>\n3 g\u00fcn \u00f6nce bilgisayara bir tema indirdim gayet g\u00fczeldi ama 1-2 saat sonra \u00e7ok sa\u00e7ma geldi kald\u0131rmak istedim. Tema dediysem hani normal bir tema de\u011fil i\u015fletim sisteminin demosu var ama 5 gb idi bu ise 100 mb tabii bunu indirdim ama kurarken bile i\u00e7im yand\u0131 biliyordum zarar verece\u011fini sonu\u00e7ta 5 gb&#8217;l\u0131k \u015feyin yerini tutar m\u0131. Bu arada demosu sadece ingilizce var o da indirmememde b\u00fcy\u00fck rol oynad\u0131. Neyse kurdum 1-2 saat sonra kald\u0131rd\u0131m ama ana dosyalar \u00fczerinde de\u011fi\u015fiklik yapt\u0131\u011f\u0131 i\u00e7in kasmalar falan ba\u015flad\u0131 ben de sistem geri y\u00fckleme noktas\u0131 olu\u015fturmu\u015ftum temay\u0131 y\u00fcklemeden \u00f6nce sorun olursa diye onu a\u00e7t\u0131m hata verdi bilgisayar\u0131 yeniden ba\u015flat\u0131n diye ve ard\u0131ndan 12 saatlik s\u00fcre\u00e7 daha sonra bilgisayar olmad\u0131\u011f\u0131 i\u00e7in evde format i\u00e7in flash haz\u0131rlamam 4-5 saatimi ald\u0131 telefona indirdim kom\u015fuda da iso dosyas\u0131n\u0131 yazd\u0131m. Format\u0131 atmam 1 saat s\u00fcrd\u00fc ve d\u00fcn bahsetti\u011fim hatay\u0131 gidermek 1 g\u00fcn\u00fcm\u00fc ald\u0131. Korsan yaz\u0131l\u0131m oldu\u011fu i\u00e7in i\u00e7i trojen dolu. Yeni formatlanm\u0131\u015f bilgisayarda 35 adet vir\u00fcs buldu. 10&#8217;u trojen amk. Bu arada harika iki vir\u00fcs program\u0131 olan malwarebytes ve superantispyware programlar\u0131n\u0131 kesinlikle \u00f6neririm. Ellerine sa\u011fl\u0131k kim yazd\u0131ysa. Bu arada her y\u0131l vir\u00fcslerin y\u00fcz milyarlarca zarar a\u00e7\u0131yor olmas\u0131 hi\u00e7 iyiye i\u015faret de\u011fil.<br \/>\nYazacaklar\u0131m\u0131n \u00e7o\u011funu yazd\u0131m yine sa\u00e7ma oldu ama oldu sonu\u00e7ta diye d\u00fc\u015f\u00fcn\u00fcyorum. Sen sorana kadar 18 y\u0131ld\u0131r kimse ba\u015f\u0131na bir \u015fey mi geldi dememi\u015fti san\u0131r\u0131m. Bir sene daha haz\u0131rlanmak insan\u0131 \u00e7ok zor durumda b\u0131rak\u0131yor okul falan yine insan g\u00f6r\u00fcyorsun ama bu durumda iken haftada 18 saat ders d\u0131\u015f\u0131nda g\u00f6rd\u00fc\u011f\u00fcm insanlar bakkal bim \u00e7al\u0131\u015fanlar\u0131 k\u0131rtasiyedeki eleman kom\u015fular akrabalar ve en \u00e7ok k\u00fc\u00e7\u00fck karder\u015fim. S\u00fcrekli bo\u011fu\u015fuyoruz inan\u0131lmaz zevkli birbirimizi \u0131s\u0131rmaya falan \u00e7al\u0131\u015fmak iyi zaman ge\u00e7iyor. Onu e\u011fitmek istiyorum. Profil foto\u011fraf\u0131m\u0131 be\u011fendin mi t\u00fcm hesaplar\u0131mda onu yapt\u0131m yakla\u015f\u0131k 2 saatimi ald\u0131 hepsini de\u011fi\u015ftirmek. Sen de epeyi sosyalle\u015fmi\u015fsin. &#8216;Hahaha&#8217; nedir lan sosyalle\u015fme g\u00f6stergesi. Nas\u0131l deneme ama\u00e7l\u0131. Neyi denemek i\u00e7in. Sakla bu arada belki almaya f\u0131rsat\u0131m olur. Tabii verip vermeme ihtimali var. 2 saattir yaz\u0131yorum s\u00fcrekli dikkatim da\u011f\u0131l\u0131yor arada bir yerlere girdi\u011fim i\u00e7in o y\u00fczden atlad\u0131\u011f\u0131m epeyi \u015fey vard\u0131r g\u00f6nderdikten sonra akl\u0131ma gelecek zaman kaybetmeden yolluyorum.<br \/>\nBunu yeni g\u00f6rd\u00fcm unuttu\u011fum \u015feylerden biri de\u011fil. G\u00fczel olmu\u015f bence. Karde\u015fimin resmini atmak istiyorum sak\u0131ncas\u0131 yoktur umar\u0131m.<br \/>\n(Foto\u011fraf)<br \/>\nS\u00fcrekli kavga ediyoruz arada resim \u00e7iziyorum \u00e7ok ho\u015funa gidiyor. Bug\u00fcn de parka g\u00f6t\u00fcrd\u00fcm \u00e7ok s\u0131k\u0131l\u0131yorum \u00e7ocuk parka g\u00f6t\u00fcrecek kadar s\u0131k\u0131c\u0131 bir hayata d\u00f6nd\u00fc e\u011fer d\u00fc\u015f\u00fcnemeseydim daha fazla katlanamazd\u0131m herhalde. Bu arada bak akl\u0131ma geldi unuttu\u011fum bir \u015fey. Resim \u00e7izmek \u00fczerine bildi\u011fin bir kitap varsa \u00f6nerir misin. Bir iki tane indirdim ama a\u00e7mad\u0131m bile. A\u00e7mam gerekiyor tabii. \u00c7ok alakas\u0131z ama yeni \u00f6\u011frendi\u011fim i\u00e7in payla\u015fmak istiyorum google her hafta yeni bir \u015firket sat\u0131n al\u0131yormu\u015f.<\/p>\n<p style=\"text-align:justify;\">\u015e\u0131mar\u0131k ve bencil oldu\u011funu s\u00f6ylemesi sende hi\u00e7bir duygu k\u0131p\u0131rt\u0131s\u0131 olu\u015fturmuyor. Ama hakl\u0131 oldu\u011funu d\u00fc\u015f\u00fcn\u00fcyorsun. Ve yine de bir\u00e7ok insana g\u00f6re m\u00fctevaz\u0131 say\u0131l\u0131rs\u0131n. \u015e\u0131mar\u0131kl\u0131\u011f\u0131n\u0131n sebebi de \u00e7ocuksu samimiyetin. \u0130nsanlar\u0131 a\u015fa\u011f\u0131lama al\u0131\u015fkanl\u0131\u011f\u0131n ise verdi\u011finin biraz\u0131n\u0131 bile alamayacak olman\u0131 bilmenden kaynaklan\u0131yor.<\/p>\n<p style=\"text-align:justify;\">\u0130\u011fren\u00e7 fikirlerinin oldu\u011fu d\u00fc\u015f\u00fcncesine gelelim \u015fimdi. Bunu s\u00f6ylemesi fena h\u00e2lde garip. &#8220;\u0130\u011fren\u00e7 olabilir fikirlerim ama insan v\u00fccudunun neresi i\u011fren\u00e7 de\u011fil ki? Yani b\u00f6yle fikirlere i\u011fren\u00e7 demek fazla kibar ka\u00e7ar. \u0130\u011fren\u00e7li\u011fe tahamm\u00fcl edecek insanlar. Bunun ba\u015fka yolu yok. \u00c7\u00fcnk\u00fc kendileri i\u011fren\u00e7&#8221; diye d\u00fc\u015f\u00fcn\u00fcyorsun.<\/p>\n<p style=\"text-align:justify;\">Oturup fanzin \u00fczerine d\u00fc\u015f\u00fcn\u00fcyorsun. \u015eiirlerinden birka\u00e7 tane ay\u0131r\u0131yorsun dergiye uygun olan. Hatta bir kapak bile tasarlamaya \u00e7al\u0131\u015f\u0131yorsun. Yaz\u0131lm\u0131\u015f birka\u00e7 d\u00fcz yaz\u0131n da var. Onlara bir g\u00f6z at\u0131yorsun. \u0130ktidar lehine yap\u0131lan propagandalara kar\u015f\u0131 ele\u015ftiriler yazm\u0131\u015fs\u0131n genelde. Devletin toplu konut idaresi kurumuyla ilgili yazd\u0131\u011f\u0131n k\u0131sa bir yaz\u0131 ho\u015funa gidiyor. E-postana bak\u0131yorsun tekrar. \u00c2dem&#8217;den bir posta gelmi\u015f. Ekte bir metin belgesi var. Fanzine uygun iki \u015fiir g\u00f6ndermi\u015f. Bir de \u00fcniversitenin kamp\u00fcs\u00fcndeki \u00e7imlerin la\u011f\u0131m suyuyla sulanmas\u0131yla ilgili bir mektup kaleme alm\u0131\u015f. Az \u00e7ok ortaya \u00e7\u0131k\u0131yor ilk say\u0131 kafanda. Sendeki toplu konut yaz\u0131s\u0131n\u0131 g\u00f6nderiyorsun sen de. \u0130lk say\u0131n\u0131n isminin <em>Mahallendeki M\u00fcteahhiti \u00d6ld\u00fcr<\/em> olmas\u0131n\u0131 kararla\u015ft\u0131r\u0131yorsunuz. Toplu konut yaz\u0131s\u0131n\u0131 daha da uzat\u0131p i\u015fleyerek geri yolluyor \u00c2dem. Sen de bu arada dergiye tasar\u0131m, resim ve kapak haz\u0131rl\u0131yorsun. Bir de yaz\u0131lm\u0131\u015f bir hik\u00e2yeni ayarl\u0131yorsun derginin konseptine uygun olarak. Fontlar indirerek, kapa\u011fa b\u00fcy\u00fck harflerle derginin ad\u0131n\u0131 yaz\u0131yorsun. Alt ba\u015fl\u0131k olarak da \u015f\u00f6yle bir \u015fey yaz\u0131yorsun:<\/p>\n<p style=\"text-align:justify;padding-left:30px;\"><em>Sizinle oyunlar oynamaya geldik.<br \/>\n<\/em><em>\u0130lk say\u0131m\u0131z\u0131n oyunu \u015f\u00f6yle: Bir m\u00fcteahhit bulun.<\/em><\/p>\n<p style=\"text-align:justify;\">Bir de bir kale\u015fnikof foto\u011fraf\u0131 koyuyorsun. Kapak tamamd\u0131r. Birka\u00e7 sene evvel \u0130ngilizceden \u00e7evirdi\u011fin bir \u015fiiri de al\u0131yorsun. Sayfa tasar\u0131mlar\u0131n\u0131 hallediyorsun. Zaten fanzin oldu\u011fu i\u00e7in \u00e7ok fazla u\u011fra\u015fmana gerek kalm\u0131yor. \u00c7o\u011funlukla i\u00e7eri\u011fe y\u00f6neliyorsunuz. Son birka\u00e7 sayfay\u0131 sanat eserlerine ay\u0131r\u0131yorsunuz. &#8216;Gece \u0130\u00e7in \u015eark\u0131lar&#8217; diye bir m\u00fczik listesi yap\u0131yorsun. Di\u011fer sayfaya da Baudelaire&#8217;in <em>H\u00fcz\u00fcnl\u00fc Madrigal<\/em> \u015fiirini koyuyorsunuz. Ard\u0131ndan ileti\u015fim k\u0131sm\u0131 var ve son sayfaya da basit bir aforizma yazd\u0131n\u0131z.<\/p>\n<p style=\"text-align:justify;\">S\u0131ra geldi &#8216;Giri\u015f Konu\u015fmas\u0131&#8217;na. &#8220;<em>Sizinle oyunlar oynamaya geldik. \u0130lk say\u0131m\u0131z\u0131n oyunu \u015f\u00f6yle: Bir m\u00fcteahhiti tespit edin<\/em>&#8221; diyerek ba\u015fl\u0131yorsun onu da yazmaya.<\/p>\n<p style=\"text-align:justify;\">Fanzinin son h\u00e2lini \u00c2dem&#8217;e g\u00f6nderiyorsun. Ertesi sabaha haz\u0131r oluyor ilk say\u0131: <em>Mahallendeki M\u00fcteahhiti \u00d6ld\u00fcr<\/em>.<\/p>\n<p style=\"text-align:justify;\">Ertesi g\u00fcn \u00c2dem \u00e7al\u0131\u015ft\u0131\u011f\u0131 i\u00e7in, di\u011fer g\u00fcn anla\u015f\u0131p mezarl\u0131\u011f\u0131n orada bulu\u015fuyorsunuz. En yak\u0131ndaki k\u0131rtasiyeye gidip fanzinden k\u0131rk tane bast\u0131rmak i\u00e7in fiyat al\u0131yorsunuz. A4 k\u00e2\u011f\u0131tlar\u0131na siyah beyaz \u00e7\u0131kt\u0131 al\u0131p ortadan katlayarak z\u0131mbalayacaks\u0131n\u0131z sayfalar\u0131. Gayet ucuza mal ediyorsunuz bu \u015fekilde. Sayfalar\u0131n siyah beyaz olmas\u0131 sayfa d\u00fczeninin kalitesini d\u00fc\u015f\u00fcrse de \u015fimdilik en m\u00e2kulu bu. \u00c7\u0131kard\u0131\u011f\u0131n\u0131z fanzinleri tek tek z\u0131mbalayarak bir po\u015fete koyuyorsunuz. Z\u0131mbalaman\u0131za yard\u0131mc\u0131 olan, fotokopi i\u015flerini halleden kad\u0131n, fanzinin ismini g\u00f6r\u00fcnce g\u00fclerek,<\/p>\n<p style=\"text-align:justify;\">&#8220;M\u00fcteahhitleri \u00f6ld\u00fcrmek iyi bir fikir&#8221; diyor.<\/p>\n<p style=\"text-align:justify;\">Paray\u0131 \u00f6deyip \u00e7\u0131k\u0131yorsunuz k\u0131rtasiyeden. Mezarl\u0131kta biraz daha sohbet ederek yar\u0131 yar\u0131ya b\u00f6l\u00fc\u015f\u00fcyorsunuz fanzinleri. Sende kalan\u0131n yar\u0131s\u0131n\u0131 geri veriyorsun \u00c2dem&#8217;e. Da\u011f\u0131tabilece\u011fin pek bir kimsenin olmad\u0131\u011f\u0131na eminsin \u00e7\u00fcnk\u00fc. Gariptir, tek arkada\u015f\u0131n \u00c2dem oldu. Fakat en iyi arkada\u015f\u0131n, y\u00e2rin. Mezarl\u0131\u011f\u0131n \u00f6n\u00fcndeki duraktan otob\u00fcse binerek gerisingeri eve geliyorsun.<\/p>"
    },
    "thr:total": "2",
    "comments": {
        "commentCount": "2",
        "comments": [
            {
                "imgUrl": "https:\/\/2.gravatar.com\/avatar\/ec608cf48f6d6b9f57c244916991eedb?s=60&#038;d=identicon&#038;r=G",
                "commenterName": "emre",
                "dateTime": "2019-06-06T00:18:14+03:00",
                "commentBody": "Dinledi\u011fim \u015fark\u0131lar\u0131n okudu\u011fum fanzinlerin  nas\u0131l yaz\u0131ld\u0131\u011f\u0131n\u0131 \u00f6\u011frenmek daha da anlam kat\u0131yor onlara te\u015fekk\u00fcrler.",
                "commentLikeCount": "2"
            },
            {
                "imgUrl": "https:\/\/0.gravatar.com\/avatar\/f34556aae4b36138da8a24e427c19664?s=60&#038;d=identicon&#038;r=G",
                "commenterName": "mrjavaci",
                "dateTime": "2021-05-05T12:56:50+03:00",
                "commentBody": "Ger\u00e7eklik alg\u0131s\u0131",
                "commentLikeCount": null
            }
        ]
    }
}