{
    "author": {
        "name": "kvl",
        "uri": "https:\/\/kvlrap.wordpress.com"
    },
    "title": {
        "@type": "html",
        "$": "Sex In Space (Band)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2020\/10\/09\/sex-in-space-band\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2020\/10\/09\/sex-in-space-band\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2020\/10\/09\/sex-in-space-band\/feed\/atom\/",
            "@thr:count": "0"
        }
    ],
    "id": "http:\/\/kvlrap.wordpress.com\/?p=1693",
    "updated": "2020-05-15T07:13:47Z",
    "published": "2020-10-09T17:00:41Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "\u0130ntihar"
        },
        {
            "@scheme": "https:\/\/kvlrap.wordpress.com",
            "@term": "Hik\u00e2yeler"
        }
    ],
    "summary": {
        "@type": "html",
        "$": "Ben, istesen de dinleyemeyece\u011fin bir yeralt\u0131 solistiyim. Ben Bernard. Bir k\u00f6pe\u011fim var ve karavanda ya\u015f\u0131yorum. Ve mensubu oldu\u011fum bir m\u00fczik grubunda bateri \u00e7al\u0131yorum. Bilmek istersin diye s\u00f6yl\u00fcyorum, elektronik, triphop, ambiyans, hafif m\u00fczik filan yap\u0131yoruz. Genelde orgazm olman\u0131 sa\u011flayabilecek t\u00fcrden m\u00fczikler. Siktir edin, bir an kendi kendime r\u00f6portaj yap\u0131yormu\u015fum gibi hissettim. Tanr\u0131y\u0131 erkek olarak tasvir ederiz. &#8230; <a href=\"https:\/\/kvlrap.wordpress.com\/2020\/10\/09\/sex-in-space-band\/\" class=\"more-link\">Okumaya devam et <span class=\"screen-reader-text\">Sex In Space&#160;(Band)<\/span><\/a>"
    },
    "content": {
        "@type": "html",
        "$": "<p style=\"text-align:justify;\">Ben, istesen de dinleyemeyece\u011fin bir yeralt\u0131 solistiyim. Ben Bernard. Bir k\u00f6pe\u011fim var ve karavanda ya\u015f\u0131yorum. Ve mensubu oldu\u011fum bir m\u00fczik grubunda bateri \u00e7al\u0131yorum. Bilmek istersin diye s\u00f6yl\u00fcyorum, elektronik, triphop, ambiyans, hafif m\u00fczik filan yap\u0131yoruz. Genelde orgazm olman\u0131 sa\u011flayabilecek t\u00fcrden m\u00fczikler. Siktir edin, bir an kendi kendime r\u00f6portaj yap\u0131yormu\u015fum gibi hissettim.<\/p>\n<p style=\"text-align:justify;\">Tanr\u0131y\u0131 erkek olarak tasvir ederiz. Bu bile bizim ne kadar avam oldu\u011fumuzu g\u00f6sterir. Soludu\u011fum havadaki kutsanm\u0131\u015fl\u0131k beynimin sinirlerindeki bir mikrograml\u0131k lanete d\u00f6n\u00fc\u015f\u00fcyor. Domuzca d\u00fc\u015f\u00fcncelerimle bildiriyorum: S\u0131k\u0131l\u0131yorum. Parma\u011f\u0131m\u0131 bir \u00e7e\u015fit uyar\u0131 bi\u00e7imi olarak k\u00f6pe\u011fime sall\u0131yorum. H\u0131mmmf\u2019layarak \u00f6z\u00fcr diliyor az \u00f6nce salyas\u0131n\u0131 bula\u015ft\u0131rd\u0131\u011f\u0131 yast\u0131k i\u00e7in. Aya\u011f\u0131m\u0131 yere vurup h\u0131rl\u0131yorum. Patilerinin aras\u0131na ald\u0131\u011f\u0131 kafas\u0131n\u0131 kald\u0131rarak o da ayn\u0131 \u015fekilde kar\u015f\u0131l\u0131k veriyor. Bo\u011faz\u0131n\u0131 s\u0131k\u0131yorum ve boynuma do\u011fru bir hamle yap\u0131p beni yere seriyor. \u00dcst\u00fcme \u00e7\u0131k\u0131p surat\u0131ma havl\u0131yor. \u00c7enesini ve burnunu birle\u015ftirip iyice s\u0131k\u0131yorum. Kar\u015f\u0131 geliyor ama sonunda vazge\u00e7ip o da yan\u0131ma s\u0131rt \u00fcst\u00fc seriliyor. Kolumla g\u00f6zlerimi kapat\u0131p uykuya dal\u0131yorum.<\/p>\n<p style=\"text-align:justify;\">Modern sanatlara bakarsan\u0131z iki d\u00fcnya sava\u015f\u0131ndan sonra d\u00fcnyan\u0131n psikolojisinin nas\u0131l bozuldu\u011funu g\u00f6receksiniz. \u0130lahla\u015ft\u0131lar. Bizler sava\u015f g\u00f6rmemi\u015f nesil olabiliriz ama gazilerden etkilenmi\u015f insanlar\u0131z. Bizim sava\u015flar\u0131m\u0131z\u0131 ancak okuyabilirsiniz, seyredebilirsiniz ya da dinleyebilirsiniz. Bir milyon sarho\u015f insan\u0131n yapt\u0131\u011f\u0131 meydan sava\u015f\u0131n\u0131 tahayy\u00fcl edin. Modern sanatlara belki bir milim daha yakla\u015f\u0131rs\u0131n\u0131z. Ama siktir edin, bilin\u00e7alt\u0131n\u0131z onu \u00e7oktan sikip att\u0131 bile. Bizim m\u00fczik grubumuzu duydunuz mu: <em>Sex In Space?<\/em> Ah, elbette duymad\u0131n\u0131z. Bug\u00fcn <em>Duba<\/em> denilen da\u011fdaki turistik ma\u011farada kay\u0131t almaya gidece\u011fiz. Bunun \u015ferefine de sa\u00e7lar\u0131m\u0131 ve ka\u015flar\u0131m\u0131 kaz\u0131tt\u0131m. \u00d6ncelikle \u015fu m\u00fczik grubumuzdan biraz bahsetmeliyim san\u0131r\u0131m. Ama bunu yapaca\u011f\u0131m\u0131 hi\u00e7 sanm\u0131yorum. Beni b\u00f6yle tan\u0131y\u0131n.<\/p>\n<p style=\"text-align:justify;\">Saray, baptistimizin ad\u0131. Evet, grubumuzda bir baptist var. Az \u00f6nce kendisi geldi ve aletlerimizle birlikte ma\u011farada di\u011ferleriyle bulu\u015ftuk. Sarho\u015f olup dans etmemizden bahsediyorum.<\/p>\n<p style=\"text-align:justify;\">Timurlenk \u2013bu ismi ona topall\u0131\u011f\u0131ndan dolay\u0131 vermedik\u2013 <em>Reactable<\/em> ile binbir \u015fekilde do\u011fa\u00e7lar. Bir \u015fekilde ona \u2018ayak\u2019 uydurmaya \u00e7al\u0131\u015f\u0131r\u0131z, fakat genellikle ge\u00e7 gelir. (Timurlenk ismi de buradan geliyor.)<\/p>\n<p style=\"text-align:justify;\">Anar\u015fi ile ilgili bir \u015fark\u0131da, arkas\u0131nda lisans yap\u0131\u015ft\u0131rmas\u0131 olmayan i\u015faret tabelalar\u0131n\u0131 deviri\u015flerimizden bahsediyorduk ya da s\u00f6zleri Ay\u2019daki kraterlerin isimlerinden olu\u015fan bir uzay \u015fark\u0131s\u0131 yap\u0131yorduk. <em>Gloomy Sunday<\/em>\u2019i tersten besteledi\u011fimiz boktan bir \u015fark\u0131 vard\u0131, s\u00f6zleri sadece k\u00fcf\u00fcrden olu\u015fan boktan bir a\u015fk \u015fark\u0131s\u0131 daha filan. Dalgaya bile almayaca\u011f\u0131n\u0131z cinsten \u015feyler.<\/p>\n<p style=\"text-align:justify;\">Be\u015f bu\u00e7uk saat sonra siki\u015fmeyi bire bir anlatt\u0131\u011f\u0131m\u0131z bir \u015fark\u0131 y\u00fcz\u00fcnden kavga \u00e7\u0131kt\u0131 ve yava\u015ftan oradan ayr\u0131lmak zorunda kald\u0131k. B\u00f6ylelikle klibimiz de yar\u0131m kald\u0131. \u00d6nemli de\u011fil, sarho\u015fken izleyip mast\u00fcrbasyon yaparken kusaca\u011f\u0131n\u0131z cinsten \u015feyler.<\/p>\n<p style=\"text-align:justify;padding-left:40px;\"><em>\u201cD\u00fcnya kurtar\u0131lacak \/ Biriyle \/ Bizden \/ Estetik \/ Elementlerimiz \/ D<\/em>\u2013<em>d<\/em>\u2013<em>den\u201d<\/em><\/p>\n<p style=\"text-align:justify;\">Yapt\u0131klar\u0131m hi\u00e7bir zaman kimsenin i\u00e7ine sinmeyecek. O y\u00fczden b\u0131rak\u0131n da bizim i\u00e7imize sinsin. Bizi y\u00f6neten tak\u0131m elbiselere nas\u0131l boyun e\u011fiyorsunuz y\u0131llard\u0131r? Bu da bunun gibi bir \u015fey i\u015fte. Ve \u015f\u00f6yle ki, kendi ya\u011f\u0131n\u0131zda kavruluyorsunuz. Bir tak\u0131m elbiseden duydu\u011fum \u015feyi aynen iletiyorum telgraf\u0131n ucunda biri vard\u0131r haysiyetiyle: \u201c\u0130lk ve son kez okudu\u011fum kitap bir s\u00fcr\u00fcc\u00fc kursu kitab\u0131yd\u0131. Onu da korkudan okudum. Bu kadar para verdik kursa, bo\u015fa gitmesin filan diye.\u201d Sizi gidinin \u00e7ocuklar\u0131 sizi. Bunlar\u0131 neden anlat\u0131yorum? Bilmiyorum, kafam\u0131n i\u00e7inde pi\u00e7 bir orospu \u00e7ocu\u011fu var san\u0131r\u0131m. Beni telefonumdan aray\u0131n, d\u00fc\u015f\u00fcncelerimi destekleyenleri kast ediyorum: 911.<\/p>\n<p style=\"text-align:justify;\">Bug\u00fcn san\u0131r\u0131m bir kul\u00fcpte \u00e7\u0131kacakm\u0131\u015f\u0131z. Tam olarak nas\u0131l bir yer oldu\u011funu bilmiyorum ama gitmeyebilirim. Veya bir kar maskesiyle filan gitmeliyim. Kimse beni tan\u0131mamal\u0131. Evet, en iyisi bu olacak.<\/p>\n<p>&nbsp;<\/p>\n<p style=\"text-align:justify;\"><strong>K\u00d6PEKLER VE KADINLAR<\/strong><\/p>\n<p style=\"text-align:justify;\">\u201cKendimi Sovyetler Birli\u011fi gibi hissediyorum. Hani yapt\u0131\u011f\u0131m \u015fey fikirde \u00e7ok iyi ama faaliyette \u00e7ok tehlikeli olabiliyormu\u015f.\u201d Bunlar, ona, beni tekrar reddetti\u011fi zaman sarfetti\u011fim c\u00fcmlelerdi. K\u00f6pe\u011fimden bahsetmiyorum, onu isteyerek kaybettim. \u00c7i\u015fi varken ta\u015faklar\u0131na vurdum ve o da a\u00e7\u0131k kap\u0131dan ko\u015farak uzakla\u015ft\u0131. Ke\u015fke sana da bunu yapabilseydim sevgilim. Ke\u015fke ta\u015faklar\u0131n olsayd\u0131 benim g\u00fczel sombrerom. Ah, beni e\u015fcinselle\u015ftiriyorsun!<\/p>\n<p style=\"text-align:justify;padding-left:40px;\"><em>\u201cSeni seviyorum bi\u2019 k\u00f6pek gibi \/ Seni seviyorum \u00f6lecek gibi\u201d<\/em><\/p>\n<p style=\"text-align:justify;\">Bir g\u00fcn sahnede intihar edece\u011fim ve bu cinayete hi\u00e7bir devletin kanunu engel olamayacak. Ve galiba intihar ederek sonunda tabiat\u0131n tam anlam\u0131yla bir par\u00e7as\u0131 olabilece\u011fim. Anlayaca\u011f\u0131n\u0131z: \u0130lk defa \u015feytana uymam\u0131\u015f olaca\u011f\u0131m. \u00c7\u00fcnk\u00fc ben hayat\u0131m boyunca insanlar\u0131n hayal ettiklerini yaparak su\u00e7 i\u015fledim. Akl\u0131m\u0131 ba\u015f\u0131ma toplad\u0131\u011f\u0131m anda okulu b\u0131rakt\u0131m, can\u0131m s\u0131k\u0131ld\u0131k\u00e7a ka\u015flar\u0131m\u0131 kaz\u0131tt\u0131m, yaln\u0131zl\u0131ktan kurtulmaya \u00e7al\u0131\u015farak kendimi k\u00fc\u00e7\u00fck durumlara d\u00fc\u015f\u00fcrmedim. Evden ka\u00e7t\u0131m, b\u00fct\u00fcn param\u0131 harcayarak kuzeye ta\u015f\u0131nd\u0131m, b\u00fct\u00fcn \u00f6mr\u00fcm boyunca yer y\u00fcz\u00fcn\u00fc gezdim, aptalca \u015fark\u0131lar s\u00f6yledim. Bunlar\u0131 onlar hayal etmi\u015fti ve ben hi\u00e7 hayal etmeden \u2013d\u00fc\u015f\u00fcnmeden dahi\u2013 ger\u00e7ekle\u015ftirdim.<\/p>\n<p style=\"text-align:justify;\">Bir ayd\u0131r ayn\u0131 kul\u00fcpte d\u00fczenli olarak \u00e7almaya devam ediyoruz. Kar maskesi benimle ve grupla \u00f6zde\u015fle\u015fti. Saatlerce i\u00e7ip \u015fark\u0131 s\u00f6yl\u00fcyoruz ve gecenin sonunda Darth Vader edas\u0131yla maskeyi \u00e7\u0131kart\u0131yorum. Maskenin alt\u0131ndan bir maske daha \u00e7\u0131k\u0131nca deh\u015fete kap\u0131l\u0131yorlar, \u201cBu nas\u0131l bir sihir?\u201d der gibi. Bu arada bir ayl\u0131k s\u00fcreden sonra dokuz tane \u015fark\u0131m\u0131z neredeyse haz\u0131r durumda. Karavan\u0131m\u0131 baptistimizin arsas\u0131na \u00e7ektim. Sabahtan ak\u015fama kadar, gece de birer saatlik n\u00f6betlerle Timurlenk, Anna Charlene River Isabella Polo ve ben miks i\u015fleriyle u\u011fra\u015ft\u0131k. Ta ki d\u00fcne kadar. \u00c7ok ate\u015fli bir tart\u0131\u015fmadan sonra Anna, tabiri caizse anam\u0131 sikti. Grubumuzda sadece dans eden biriydi o asl\u0131nda. Ama elbette benim can\u0131m\u0131 s\u0131kmaya ve sesimi k\u0131smaya yetmekte. Galiba telefonunu filan da de\u011fi\u015ftirmi\u015f. Bilmiyorum. Her \u015feyini de toplam\u0131\u015f san\u0131r\u0131m. Ah, <em>a\u015fk\u0131m \u015fu bavulu ta\u015f\u0131r m\u0131s\u0131n? \u00c7ok a\u011f\u0131r i\u00e7i. <\/em>Ba\u015fka zaman b\u00fct\u00fcn dolab\u0131 s\u0131rtlay\u0131p terk edebiliyormu\u015f demek ki, ne diyim, iman g\u00fcc\u00fc.<\/p>\n<p>&nbsp;<\/p>\n<p style=\"text-align:justify;\"><strong>M\u00dcZ\u0130SYENLER\u0130N S\u0130ZE YALAN S\u00d6YLEMELER\u0130NE \u0130Z\u0130N VERMEMEL\u0130S\u0130N\u0130Z<\/strong><\/p>\n<p style=\"text-align:justify;\">Tarz\u0131m\u0131zdan farkl\u0131 olarak bu gece \u2018Soma Holiday<em> \u2013 Art Dimension<\/em>\u2019 ile bu izbe yeri biraz \u0131s\u0131nd\u0131rd\u0131ktan sonra \u2018Crystal Castles<em> \u2013 Plague<\/em>\u2019 ard\u0131ndan da \u2018Disturbed<em> \u2013 Inside the Fire<\/em>\u2019 ile kendimizden ge\u00e7ti\u011fimiz bir gecede sebebini anlayamad\u0131\u011f\u0131m\u0131z bir bi\u00e7imde mek\u00e2n normalden daha hareketliydi ve daha fazla insan vard\u0131. De\u011fi\u015fen neydi? Charlene gitti. Yakla\u015f\u0131k bir bu\u00e7uk ayd\u0131r ayn\u0131 mek\u00e2nda \u00e7almaktan s\u0131k\u0131ld\u0131\u011f\u0131m \u015fu g\u00fcnlerde bu e\u011flenceli insanlardan ho\u015flanmaya ba\u015flad\u0131m. Daha sonra, eskiden biz \u00e7alarken s\u0131rt \u00e7antas\u0131yla z\u0131playarak dans eden Charlene akl\u0131ma geldi. Ona ilk o zaman, \u00e7\u0131lg\u0131nca dans etti\u011fini g\u00f6rd\u00fc\u011f\u00fcmde \u00e2\u015f\u0131k olmu\u015ftum.<\/p>\n<p style=\"text-align:justify;\">Her g\u00fcn seninle olan bir \u015feyi kaybetti\u011fini tahayy\u00fcl etsene. Mesel\u00e2 kolunu. Nas\u0131l? Zor, de\u011fil mi? O y\u00fczden hi\u00e7bir \u015feye al\u0131\u015fma. Al\u0131\u015ft\u0131\u011f\u0131n anda onu d\u00fc\u015f\u00fcnmemeye ba\u015flars\u0131n. O hep vard\u0131 ve hep de olacakm\u0131\u015f gibi gelir.<\/p>\n<p style=\"text-align:justify;\">O an g\u00f6z\u00fcme, d\u00fc\u015fmekte olan bir bardak tak\u0131ld\u0131. \u0130\u00e7indeki i\u00e7ki havadayd\u0131. Sonra m\u00fczi\u011fin olmad\u0131\u011f\u0131n\u0131 fark ettim. Kimse \u00e7alm\u0131yordu, kimse dans etmiyordu. Hareket eden tek mahluk dahi yoktu. Yer sars\u0131ld\u0131, uzaktan bo\u011fuk bir g\u00fcmb\u00fcrt\u00fc koptu. Tekrar yer sars\u0131ld\u0131 ve deh\u015fetengiz bir g\u00fcr\u00fclt\u00fcyle mek\u00e2n\u0131n tavan\u0131 havaland\u0131. G\u00f6ky\u00fcz\u00fcne bakt\u0131m ve o an a\u011fz\u0131ndaki \u00e7at\u0131yla bana bakan devasa k\u00f6pe\u011fimi g\u00f6rd\u00fcm. A\u011fz\u0131ndakini g\u00f6ky\u00fcz\u00fcnde bir yere f\u0131rlatt\u0131. Havada kaybolan \u00e7at\u0131y\u0131 izledi\u011fim s\u0131rada k\u00f6pe\u011fimin havlamas\u0131yla kendime geldim. A\u011fz\u0131ndan yemye\u015fil bir s\u0131v\u0131 bo\u015fald\u0131 \u00fczerime. Nefesim kesildi fakat bir s\u00fcre sonra t\u00fcm bar\u0131 dolduran kusmu\u011fun en tepesine do\u011fru y\u00fczd\u00fcm. K\u00f6pe\u011fimin kar\u015f\u0131s\u0131na \u00e7\u0131km\u0131\u015ft\u0131m. Dili d\u0131\u015farda, bo\u015f g\u00f6zlerle bana bak\u0131yordu. Hi\u00e7bir \u015fey akl\u0131ma gelmiyordu, nerede oldu\u011funu sordum. Havlayarak kocaman diliyle beni s\u0131r\u0131ls\u0131klam yapt\u0131. Arkas\u0131n\u0131 d\u00f6nerek yemye\u015fil arazide ko\u015fmaya ba\u015flad\u0131. Onu izliyordum, k\u0131y\u0131dan denize ad\u0131m att\u0131 ve dev patileriyle kar\u015f\u0131daki adaya y\u00fcr\u00fcd\u00fc. Adan\u0131n \u00fcst\u00fcnde duraksay\u0131p, dizlerini k\u0131rarak uzan\u0131verdi. Onunla birlikte g\u00f6zlerimi kapatt\u0131m.<\/p>\n<p style=\"text-align:justify;padding-left:40px;\">\u201c<em>Kendinde bir belirsizlik \/ her c\u00fcmlende m\u00fcphem \/ \u00d6lmediysen ya\u015f\u0131yorsun \/ kalmad\u0131 hi\u00e7 \u015f\u00fcphem\u201d<\/em><\/p>\n<p>&nbsp;<\/p>\n<p style=\"text-align:justify;\"><strong>Y\u00dcR\u00dcRKEN B\u0130R\u0130YLE SOHBET ETMEK KADAR G\u00dcZEL B\u0130R \u015eEY YOK<\/strong><\/p>\n<p style=\"text-align:justify;\">Her \u015fey kafamda. \u0130lk defa bir \u015feyi planlayarak yapman\u0131n pe\u015findeyim \u015fu an. \u00dc\u00e7 g\u00fcn \u00f6nce ilk bandroll\u00fc alb\u00fcm\u00fcm\u00fcz\u00fc \u00e7\u0131kartt\u0131k. Ayn\u0131 anda gruptan ayr\u0131ld\u0131m ve karavan\u0131m\u0131 satarak bir tekne sat\u0131n ald\u0131m.<\/p>\n<p style=\"text-align:justify;\">Bug\u00fcn g\u00fcne\u015f do\u011far do\u011fmaz Charlene\u2019in annesinin evine gittim. Orada olaca\u011f\u0131ndan ad\u0131m gibi emindim. Kap\u0131y\u0131 b\u00fcy\u00fck bir g\u00fcr\u00fclt\u00fcyle \u00e7ald\u0131m, perde oynad\u0131 fakat kimse \u00e7\u0131kmad\u0131. Anla\u015f\u0131lan \u0131srarc\u0131yd\u0131lar. \u201cG\u00f6rd\u00fcm, perdenin oynad\u0131\u011f\u0131n\u0131 g\u00f6rd\u00fcm. E\u011fer Charlene buraya gelmez ise devasa k\u00f6pe\u011fimi \u00e7a\u011f\u0131r\u0131p evinizi harap edece\u011fim.\u201d S\u00f6zlerimin anlams\u0131zl\u0131\u011f\u0131 onlar\u0131 ak\u0131l hastal\u0131\u011f\u0131m konusunda ikna etmi\u015f olacak ki korkuyla kap\u0131y\u0131 Charlene a\u00e7t\u0131: \u201cCharlene burada de\u011fil.\u201d \u201c\u00c7a\u011f\u0131racaks\u0131n o halde.\u201d \u201c\u0130sa a\u015fk\u0131na defol git, Bernard.\u201d \u201cNe zamandan beri \u0130sa\u2019n\u0131n duac\u0131s\u0131 oldun?\u201d Bo\u015f g\u00f6zlerle bana bak\u0131yordu azizem. Ey y\u00fcce Anna Charlene River Isabella Polo! Benim sevimli dram krali\u00e7em.<\/p>\n<p style=\"text-align:justify;\">Anla\u015f\u0131lan annesi evde de\u011fildi. Charlene\u2019i bacaklar\u0131ndan tutup kucaklad\u0131\u011f\u0131m gibi yolun a\u015fa\u011f\u0131s\u0131ndaki denize do\u011fru y\u00fcr\u00fcmeye koyuldum. Boynuma bir \u00f6p\u00fcc\u00fck kondurdu\u011funu hissettim. Anla\u015f\u0131lan \u0130sa\u2019dan hay\u0131r g\u00f6remeyince \u015feytan\u0131n kurallar\u0131yla devam ediyordu. Ona bak\u0131p g\u00fcl\u00fcmsedim: \u201cSana ne zaman \u00e2\u015f\u0131k oldum, biliyor musun? Sevi\u015firken kafatas\u0131ndaki T\u00fcrk eyerini fark etti\u011fimde.\u201d<\/p>\n<p style=\"text-align:justify;\">Birka\u00e7 tatl\u0131 s\u00f6z ve k\u00fcf\u00fcrle daha sahile ula\u015ft\u0131k. Tekneye atlad\u0131k ve ilk i\u015f olarak onun minik ellerini ba\u011flad\u0131m. Daha sonra <em>Hundur<\/em> adas\u0131na y\u00f6neldik.<\/p>\n<p>&nbsp;<\/p>\n<p style=\"text-align:justify;\"><strong>SEN\u0130NLE GE\u00c7M\u0130\u015eTE DAH\u0130 KAR\u015eILA\u015eAMIYORUZ<\/strong><\/p>\n<p style=\"text-align:justify;\">Bug\u00fcn onu ka\u00e7\u0131r\u0131\u015f\u0131m\u0131n ikinci g\u00fcn\u00fcyd\u00fc. Bu b\u00fcy\u00fck adadaki tek evdeydik. Ka\u00e7\u0131rd\u0131\u011f\u0131m k\u0131zla ka\u00e7ak olarak \u0131ss\u0131z bir adadaki \u0131ss\u0131z bir evde kal\u0131yorduk. San\u0131r\u0131m bu, durumumuzu \u00f6zetler. Onunla s\u00fcrekli bir \u015feyler konu\u015fmaya \u00e7al\u0131\u015f\u0131yordum ama hi\u00e7bir \u015fey istemiyordu. Asl\u0131nda hakl\u0131 bir yerde, pek de ortak bir an\u0131m\u0131z yok. Hatta hi\u00e7. Ah, hay\u0131r, abart\u0131yorum. Onlarca y\u0131ld\u0131r tan\u0131yorum onu.<\/p>\n<p style=\"text-align:justify;\">\u201cAnnen bug\u00fcn seni merak eder.\u201d \u201cEtmez, 20 ya\u015f\u0131nda bir k\u0131z\u0131 niye merak etsin?\u201d \u201cAnnen bug\u00fcn seni merak eder, en az\u0131ndan bunun \u015ferefine ellerini \u00e7\u00f6zece\u011fim. Zira bana gerek oldu\u011funu d\u00fc\u015f\u00fcn\u00fcyorum bu iplerin.\u201d Sinirlendi\u011fine sevindim. \u0130ntihar etti\u011fimi d\u00fc\u015f\u00fcnmek onu sinirlendiriyor. Daha da sinirlenmesi i\u00e7in elime bir b\u0131\u00e7ak ald\u0131m. Ger\u00e7ekten inan\u0131lmaz bir \u00f6fke ak\u0131yordu y\u00fcz\u00fcnden. Elindeki ipleri b\u0131\u00e7akla kesece\u011fim s\u0131rada vazge\u00e7ip biraz gev\u015femesi i\u00e7in b\u0131\u00e7a\u011f\u0131 sehpan\u0131n \u00fczerine b\u0131rakt\u0131m. Elime bir gazete al\u0131p g\u00f6z gezdirmeye ba\u015flad\u0131m. Sinemalar b\u00f6l\u00fcm\u00fcne bak\u0131yordum. \u201c<em>The True Love<\/em>\u2026\u201d \u201cNe?\u201d \u201cFilm. Sen olsan ne diye \u00e7evirirdin?\u201d \u201cNeyi?\u201d \u201cFilmi i\u015fte, <em>True Love<\/em>.\u201d \u201cGer\u00e7ek a\u015fk?\u201d \u201cBu kadar m\u0131? Emin de\u011filim.\u201d \u201cSen ne diye \u00e7evirirdin peki?\u201d \u201cBilmem\u2026 Mant\u0131k Evlili\u011fi?\u201d \u00c7illerinin aras\u0131nda a\u00e7an \u015fu gamzelerin i\u00e7in t\u00fcm \u0130skandinavya\u2019y\u0131 dola\u015fabilirim. \u201cPeki, onlar ne diye \u00e7evirmi\u015f?\u201d \u201cGerilim Odas\u0131.\u201d \u201cNe ironik ama. Umar\u0131m konusu biz de\u011filizdir.\u201d<\/p>\n<p style=\"text-align:justify;\">Yemek filan yiyip i\u00e7meye koyulmu\u015ftuk. Charlene biraz huysuzluk yap\u0131yordu sadece. Eminim benimle sevi\u015fmemek i\u00e7in kendisini zor tutuyordu, evet, yapt\u0131\u011f\u0131 buydu. Normalde r\u00fczg\u00e2r\u0131n hi\u00e7bir zaman eksik olmayaca\u011f\u0131 bu yerde hava 25 dereceyi bulmu\u015ftu. \u0130kimiz de \u00e7ak\u0131rkeyf, kendimizden ge\u00e7mi\u015fken d\u0131\u015far\u0131dan sesler duydum. Az\u0131c\u0131k toparlan\u0131p camdan d\u0131\u015far\u0131ya bakt\u0131m. Bir adam evin \u00e7evresinde dolan\u0131yordu. Charlene de derhal toparland\u0131 ve yan\u0131ma gelip adam\u0131 oyalayabilece\u011fini filan s\u00f6yledi. Adam\u0131n tekneyi fark etmesi i\u00e7in t\u00fcm aday\u0131 dola\u015fm\u0131\u015f olmas\u0131 gerekti\u011finden bahsetti. Evet, e\u011fer dola\u015fm\u0131\u015fsa bizim burada oldu\u011fumuzu biliyordur. Ama bunu yapt\u0131\u011f\u0131ndan pek emin de\u011fildim. Derken nihayet kap\u0131 a\u00e7\u0131ld\u0131 ve hafif kel bir adam i\u00e7eri girdi. \u015ea\u015fk\u0131nl\u0131kla bana do\u011fru y\u00f6neldi. Aptal herif \u00fczerime \u00e7ulland\u0131\u011f\u0131 anda dizim k\u0131r\u0131ld\u0131 ve s\u0131rt \u00fcst\u00fc yere d\u00fc\u015ft\u00fcm. Orospu \u00e7ocu\u011fu bu sefer bo\u011faz\u0131ma sar\u0131ld\u0131. \u201cSeh\u2026 Seh\u2026 Sehpa\u2026\u201d diye h\u0131r\u0131ldarken Charlene panik h\u00e2linde sehpaya b\u0131rakt\u0131\u011f\u0131m b\u0131\u00e7a\u011f\u0131 fark ederek hemen eline ald\u0131. Ne yapaca\u011f\u0131n\u0131 bilemedi. Derken bir anda adam\u0131n tam boynuna saplay\u0131verdi. \u00d6fkeden deliye d\u00f6nm\u00fc\u015f, sevgilim \u015foka girmi\u015fti. Can \u00e7eki\u015fen herifi \u00fcst\u00fcmden atarak Charlene\u2019e sar\u0131ld\u0131m. Kafas\u0131n\u0131 g\u00f6\u011fs\u00fcme bast\u0131rd\u0131m, hi\u00e7bir tepki vermiyordu. \u0130\u015faret parma\u011f\u0131mla \u00e7enesinden tutup kafas\u0131n\u0131 kald\u0131rd\u0131m ve birka\u00e7 \u00f6p\u00fcc\u00fck verdim. Kendine geliyor gibiydi. Kollar\u0131yla boynumu sard\u0131, daha sonra incecik parmaklar\u0131n\u0131 kafamda gezdirmeye ba\u015flad\u0131. Yere uzan\u0131p Charlene\u2019i \u00fczerime ald\u0131m. Dudaklar\u0131m\u0131 \u0131s\u0131rmaya ba\u015flad\u0131 sonra boynumu, inan\u0131lmaz gergin oldu\u011fu belliydi. Boynumla u\u011fra\u015fan bu k\u00fc\u00e7\u00fck k\u0131z i\u00e7in yapabilece\u011fim pek bir \u015fey yoktu. Onu buraya ben getirdim. Az \u00f6nce benim i\u00e7in \u00f6ld\u00fcrd\u00fc\u011f\u00fc cesedin yan\u0131nda kendimizden ge\u00e7mi\u015f vaziyetteydik.<\/p>\n<p style=\"text-align:justify;padding-left:40px;\"><em>\u201cYou\u2019re Leila<\/em><em> \/ itsy bitsy \/ I\u2019m Ferhad \/ And your mouth which feeds my mouth\u201d<\/em><\/p>\n<p style=\"text-align:justify;\">Parmaklar\u0131yla belime bast\u0131r\u0131p zar zor toparlanarak ellerini pantolonuma g\u00f6t\u00fcrd\u00fc. Az \u00f6nce geli\u015fig\u00fczel giydi\u011fim bol kotu korkak\u00e7a yar\u0131ya indirerek erkekli\u011fimi avu\u00e7lar\u0131na ald\u0131. Dudaklar\u0131n\u0131n haysiyetiyle yavru bir kedinin dilinden ald\u0131\u011f\u0131m darbelerle \u00f6ld\u00fcrece\u011fi ikinci adam\u0131n ben olaca\u011f\u0131m\u0131 biliyordum. Suyu \u00f6pmek istiyorum. Sevi\u015fmenin dayan\u0131lmaz hafifli\u011fi. Y\u00fczlerce metreden serbest d\u00fc\u015f\u00fc\u015f. Suyu \u00f6pmek istiyorum. V\u00fccuduma a\u015f\u0131lanan milyonlarca vir\u00fcs, por fabor. Sevgilim penisimi yal\u0131yor bense dondurma; pencereler a\u00e7\u0131k, vantilat\u00f6r\u00fcn kar\u015f\u0131s\u0131nda. Suyu \u00f6pmek istiyorum. \u015earap ve sigara i\u00e7en bir rahibenin avucunda. Suyu \u00f6pmek istiyorum. Emzirdi\u011fim bir bebek gibi. Charlene.<\/p>\n<p>&nbsp;<\/p>\n<p style=\"text-align:justify;\"><strong>HOLY PEOPLE<\/strong><\/p>\n<p style=\"text-align:justify;\">Bug\u00fcn tekneyle tekrar \u015fehre geldim, edinebildi\u011fim kadar bilgi edinmek i\u00e7in. Bir d\u00fckk\u00e2na girip birka\u00e7 gazete birden ald\u0131m. Aynada kendime biraz bakt\u0131m: Tam bir k\u00f6le gibiyim, \u00f6zg\u00fcrl\u00fc\u011f\u00fcm sat\u0131lm\u0131\u015f. Bu h\u00e2le nas\u0131l geldim ben? Bir s\u00fcr\u00fc plan yapm\u0131\u015ft\u0131m \u00fcstelik. Her \u015fey yolunda gidecekti.<\/p>\n<p style=\"text-align:justify;\">Gazetede b\u00fcy\u00fck harflerle <em>SEX IN SPACE<\/em> yaz\u0131yor ve alt\u0131nda da bizimkilerle yap\u0131lm\u0131\u015f bir r\u00f6portaj var. Ortadan kayboldu\u011fumu hi\u00e7 \u00e7akt\u0131rmam\u0131\u015flar bile. <em>Bernard (solist), Timurlenk (elektronik beatmaker), Saray (bas gitar), Lily (vurmal\u0131), Eva (back vokal). <\/em>Di\u011fer gazeteye g\u00f6z gezdiriyorum ve konser takvimimiz!<\/p>\n<p style=\"text-align:justify;\">3 A\u011fustos Kopenhag<br \/>\n5 A\u011fustos Reykjavik<br \/>\n7 A\u011fustos Oslo<br \/>\n10 A\u011fustos New York<br \/>\n15 A\u011fustos Los Angeles<br \/>\n19 A\u011fustos Rio De Jenerio<br \/>\n25 A\u011fustos Londra<br \/>\n27 A\u011fustos Paris<br \/>\n29 A\u011fustos Roma<br \/>\n4 Eyl\u00fcl Hong Kong<br \/>\n7\u20139\u201310 Eyl\u00fcl Tokyo<\/p>\n<p style=\"text-align:justify;\">Markete tekrar gidiyorum ve birka\u00e7 dergiye g\u00f6z gezdiriyorum. Bir derginin kapa\u011f\u0131nda foto\u011fraf\u0131m var.<\/p>\n<p style=\"text-align:justify;\">Elimdekileri derhal b\u0131rak\u0131p ba\u015fka i\u015flere koyulmam gerek.<\/p>\n<p style=\"text-align:justify;\">\u0130nternetten, \u015fu adadaki evin sahibinin bir i\u015f adam\u0131 oldu\u011funu \u00f6\u011frendim. Asl\u0131nda bug\u00fcn beni tek \u015fa\u015f\u0131rtmayan \u015fey bu oldu san\u0131r\u0131m. Gruptakilerle g\u00f6r\u00fc\u015fecektim fakat vazge\u00e7tim. En iyisi bir daha ortal\u0131klarda g\u00f6z\u00fckmemek olacak. B\u00f6ylesi Charlene i\u00e7in de Bernard i\u00e7in de en iyisi.<\/p>\n<p>&nbsp;<\/p>\n<p style=\"text-align:justify;\"><strong>VUSLAT<\/strong><\/p>\n<p style=\"text-align:justify;\">Tekneyle tekrar adaya geldim. Hava biraz daha serin ve d\u00fcnk\u00fc ya\u011fmur s\u0131ca\u011f\u0131ndan sonra bug\u00fcn san\u0131r\u0131m ya\u011fmur ya\u011facak. Kap\u0131dayken birden \u00fcz\u00fcnt\u00fcye kap\u0131ld\u0131m. Akl\u0131ma meyusiyet dolu d\u00fc\u015f\u00fcnceler geldi. Bu kadar g\u00fczel ya\u015famamal\u0131yd\u0131m gen\u00e7li\u011fimi. Eminim ki ileride bu beni \u00e7ok \u00fczecekti. Kap\u0131y\u0131 \u00e7ald\u0131m. Bir s\u00fcre elimdekilerle dikildim. Birka\u00e7 yiyecek alm\u0131\u015ft\u0131m, hamuri\u015fi filan. Bir kere daha \u00e7ald\u0131m. Ses seda yok. Charlene\u2019e seslendim. Elimdekilerle kap\u0131ya bir iki kez omuz att\u0131m, a\u00e7\u0131lmad\u0131. En son bir tekme vurup i\u00e7eriye girdim. \u0130\u00e7eride Charlene\u2019in \u00e7ok sevdi\u011fi \u2018Bj\u00f6rk<em> \u2013 Visur Vatnsenda<\/em>\u2013<em>Rosu<\/em>\u2019 \u00e7al\u0131yordu. Elimdekilerle salona do\u011fru y\u00fcr\u00fcd\u00fcm. \u00c7alan \u015fark\u0131ya ra\u011fmen \u00e7atlatacak bir sessizlik vard\u0131 evin i\u00e7erisinde. Kulaklar\u0131m kanayacak gibi oluyordu. Tekrar o hal\u00fcsinasyonlardan birini g\u00f6rmedi\u011fime emin olmaya \u00e7al\u0131\u015f\u0131yordum. Salonun kap\u0131 kolunu elimle kavrad\u0131m, can\u0131m hi\u00e7 a\u00e7mak istemiyordu. Ne olur az\u0131c\u0131k \u015fu sikti\u011fimin koltu\u011funa uzan\u0131versem? Kalan son g\u00fcc\u00fcmle kap\u0131y\u0131 iteledim. Elimdekiler b\u00fcy\u00fck bir sessizlikle d\u00fc\u015ft\u00fc. Devrilmi\u015f bir sandalye, b\u00fct\u00fcn \u0131\u015f\u0131klar\u0131n topland\u0131\u011f\u0131 bir oda, tavandaki \u00e7engelden sarkan ip, sevdi\u011fim kad\u0131n. Charlene.<\/p>\n<p style=\"text-align:justify;padding-left:40px;\"><em>\u201c\u015eehrin ortas\u0131 \/ Lunapark \/ Kurtulu\u015f sava\u015f\u0131 \/ Dev bataryalar \/ Yine de sevgilim \/ G\u00fcr\u00fclt\u00fc \/ De\u011fil engel \/ Nefesini duyabilirim \/ Konsantre ol\u201d<\/em><\/p>\n<p style=\"text-align:justify;\">D\u00fcnya bo\u011faz\u0131mda birikiyor. Kafam\u0131 \u00e7eviriyorum. K\u00f6pe\u011fim yava\u015f ad\u0131mlarla yakla\u015f\u0131yor. \u201cDemek buralardas\u0131n.\u201d Sar\u0131l\u0131yorum, b\u00fct\u00fcn denizler g\u00f6zlerimden bo\u015fal\u0131yor. Suyu \u00f6pmek istiyorum.<\/p>\n<p style=\"text-align:center;\"><strong>B\u0130TT\u0130<\/strong><\/p>\n<p style=\"text-align:right;\"><strong><em>L.<br \/>\nA\u011fustos 2013<\/em><\/strong><\/p>\n<p><img loading=\"lazy\" data-attachment-id=\"1836\" data-permalink=\"https:\/\/kvlrap.wordpress.com\/2020\/04\/22\/gece-icin-sarkilar-3-hafta\/tumblr_omsv33bhyt1u8vb8to1_540\/\" data-orig-file=\"https:\/\/kvlrap.files.wordpress.com\/2020\/04\/tumblr_omsv33bhyt1u8vb8to1_540.jpg\" data-orig-size=\"540,528\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"tumblr_omsv33BHYT1u8vb8to1_540\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2020\/04\/tumblr_omsv33bhyt1u8vb8to1_540.jpg?w=300\" data-large-file=\"https:\/\/kvlrap.files.wordpress.com\/2020\/04\/tumblr_omsv33bhyt1u8vb8to1_540.jpg?w=540\" class=\"alignnone  wp-image-1836\" src=\"https:\/\/kvlrap.files.wordpress.com\/2020\/04\/tumblr_omsv33bhyt1u8vb8to1_540.jpg\" alt=\"tumblr_omsv33BHYT1u8vb8to1_540\" width=\"696\" height=\"681\" srcset=\"https:\/\/kvlrap.files.wordpress.com\/2020\/04\/tumblr_omsv33bhyt1u8vb8to1_540.jpg 540w, https:\/\/kvlrap.files.wordpress.com\/2020\/04\/tumblr_omsv33bhyt1u8vb8to1_540.jpg?w=150&amp;h=147 150w, https:\/\/kvlrap.files.wordpress.com\/2020\/04\/tumblr_omsv33bhyt1u8vb8to1_540.jpg?w=300&amp;h=293 300w\" sizes=\"(max-width: 696px) 100vw, 696px\" \/><\/p>"
    },
    "thr:total": "0",
    "comments": {
        "commentCount": null,
        "comments": []
    }
}