{
    "author": {
        "name": "kvl",
        "uri": "http:\/\/kvlrap.wordpress.com"
    },
    "title": {
        "@type": "html",
        "$": "3 (Cehennem Yurdu: Hira)"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2019\/04\/26\/3-cehennem-yurdu-hira\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2019\/04\/26\/3-cehennem-yurdu-hira\/#comments",
            "@thr:count": "1"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2019\/04\/26\/3-cehennem-yurdu-hira\/feed\/atom\/",
            "@thr:count": "1"
        }
    ],
    "id": "https:\/\/kvlrap.wordpress.com\/?p=933",
    "updated": "2020-04-06T09:39:45Z",
    "published": "2019-04-26T03:15:50Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Cehennem Yurdu: Hira (Roman)"
        }
    ],
    "summary": {
        "@type": "html",
        "$": "3 Derstesin. Felsefe dersi. Se\u00e7meli bir ders bu. \u0130ki tane se\u00e7meli ders ald\u0131n bu d\u00f6nem. Di\u011feri Almanca. Fakat okudu\u011fun b\u00f6l\u00fcmle hi\u00e7bir alakas\u0131 yok felsefenin. \u00c7\u00fcnk\u00fc bir beyazyakal\u0131 olma yolunda ilerliyorsun. Bunun i\u00e7in felsefe yapmana gerek yok. Ger\u00e7i dersin felsefe olmas\u0131 da pek bir \u015feyi de\u011fi\u015ftirmiyor. Yine felsefe yapam\u0131yorsun. Sadece filozoflar\u0131n aforizmalar\u0131n\u0131 ve genel g\u00f6r\u00fc\u015flerini \u00f6\u011frenebiliyorsun. &#8230; <a href=\"https:\/\/kvlrap.wordpress.com\/2019\/04\/26\/3-cehennem-yurdu-hira\/\" class=\"more-link\">Okumaya devam et <span class=\"screen-reader-text\">3 (Cehennem Yurdu:&#160;Hira)<\/span><\/a>"
    },
    "content": {
        "@type": "html",
        "$": "<p style=\"text-align:center;\"><strong>3<br \/>\n<\/strong><\/p>\n<p style=\"text-align:justify;\">Derstesin. Felsefe dersi. Se\u00e7meli bir ders bu. \u0130ki tane se\u00e7meli ders ald\u0131n bu d\u00f6nem. Di\u011feri Almanca. Fakat okudu\u011fun b\u00f6l\u00fcmle hi\u00e7bir alakas\u0131 yok felsefenin. \u00c7\u00fcnk\u00fc bir beyazyakal\u0131 olma yolunda ilerliyorsun. Bunun i\u00e7in felsefe yapmana gerek yok. Ger\u00e7i dersin felsefe olmas\u0131 da pek bir \u015feyi de\u011fi\u015ftirmiyor. Yine felsefe yapam\u0131yorsun. Sadece filozoflar\u0131n aforizmalar\u0131n\u0131 ve genel g\u00f6r\u00fc\u015flerini \u00f6\u011frenebiliyorsun. Sana filozof paparazili\u011fi yapt\u0131r\u0131yorlar. Bu bizde eski bir k\u00fclt\u00fcr. Zira \u00fclkendeki filozof diye bilinen adamlara bak\u0131yorsun: Mesel\u00e2 Ulus Baker. &#8220;Spinoza \u015f\u00f6yle demi\u015ftir&#8230;&#8221;, &#8220;Cicero \u015funu s\u00f6ylemi\u015ftir&#8230;&#8221; Roman okur gibi felsefe kitab\u0131 oku.<\/p>\n<p style=\"text-align:justify;\">Konunuz: &#8216;Yarat\u0131c\u0131.&#8217; \u00d6\u011fretmeniniz a\u00e7\u0131k fikirli bir adam. Hatta d\u00f6nemin h\u00fck\u00fcmetine muhalif oldu\u011funu s\u00f6yl\u00fcyor. Biraz yaras\u0131n\u0131 de\u015fsen anlatacak sana. B\u00f6yle biri. H\u00fck\u00fcmet ise muhafazak\u00e2r. &#8220;B\u00f6yle, &#8216;tanr\u0131&#8217; gibi konular\u0131 bo\u015f bele\u015f tart\u0131\u015fmay\u0131n, genel bilgi ver ge\u00e7&#8221; diyor felsefe hocalar\u0131na. Derken ateist bir arkada\u015f tam da hocan\u0131n damar\u0131na bas\u0131yor, dinleri ele\u015ftiriyor. Nietzsche&#8217;den bir aforizma patlat\u0131yor sonras\u0131nda da: &#8220;Din, kendi ortaya koydu\u011fu ilkelerin i\u015fletilmesiyle y\u0131k\u0131l\u0131r.&#8221;<\/p>\n<p style=\"text-align:justify;\">Yani demek istiyor ki, din o kadar \u00e7eli\u015fkili bir \u015feydir ki, onun dediklerini yapt\u0131\u011f\u0131n anda y\u0131k\u0131l\u0131r. Ancak beynini kapatarak inanman gerekir. Fakat sen &#8220;Hay\u0131r,&#8221; diyorsun. Y\u00fcre\u011fin heyecanla \u00e7arparken kaburgalar\u0131n\u0131 k\u0131racak gibi oluyor. \u0130nsanlar\u0131n i\u00e7inde konu\u015fmakta berbat oldu\u011funu biliyorsun. Anlatmak istedi\u011fin g\u00fczel \u015feyler var ama anlatamayacaks\u0131n yine, sa\u00e7malayacak, rezil olacaks\u0131n. \u0130nce ve tedirgin sesinle ba\u015fl\u0131yorsun konu\u015fmaya: &#8220;Ben buradan farkl\u0131 bir \u015fey \u00e7\u0131kard\u0131m,&#8221; diyorsun. Sesin titriyor. Kesin c\u00fcmleler kurmam gerekiyor diye d\u00fc\u015f\u00fcn\u00fcyorsun, seni fikirlerinden teredd\u00fct ediyor zannetmemeliler. &#8220;Yani, Nietzsche&#8217;nin bu s\u00f6z\u00fcnden farkl\u0131 bir anlam \u00e7\u0131kard\u0131m. Dinin, kendi ortaya koydu\u011fu ilkelerin i\u015fletilmesiyle yok olaca\u011f\u0131n\u0131 s\u00f6yl\u00fcyor. Evet, tam da bu! Din, sorunlar \u00fczerine gelir. K\u0131z \u00e7ocuklar\u0131 diri diri g\u00f6m\u00fcl\u00fcyordur, gelir; M\u0131s\u0131r Krallar\u0131, halk\u0131 k\u00f6lele\u015ftirmi\u015ftir, gelir; Romal\u0131lar vah\u015file\u015fmi\u015ftir, gelir; ormanlar sat\u0131l\u0131p kesiliyordur, gelir. Sorunlar oldu\u011fu i\u00e7in Allah&#8217;\u0131n s\u00f6z\u00fc ortaya \u00e7\u0131kar yani. Bir din, bu gibi belki bin tane sorunun \u00fczerine gelir. Bunlar\u0131 g\u00fcndeme ta\u015f\u0131r. Mesel\u00e2 \u0130sl\u00e2m&#8217;\u0131n birka\u00e7 meselesini s\u00f6yleyelim. M\u00fclk\u00fcn Allah&#8217;a ait olmay\u0131\u015f\u0131; zenginlikten \u015f\u0131marm\u0131\u015f insanlar\u0131n artmas\u0131; insanlar\u0131n payla\u015fmamalar\u0131; vergilerin yoksullara ula\u015fmamas\u0131; ihtiya\u00e7tan fazlas\u0131n\u0131n verilmemesi; k\u00f6leli\u011fin olmas\u0131; b\u00fcy\u00fcc\u00fclerin, din adamlar\u0131n\u0131n ve kodamanlar\u0131n halka tahakk\u00fcm etmesi. Bunun gibi, d\u00fczeltilmeye \u00e7al\u0131\u015f\u0131lan meseleler vard\u0131r \u0130sl\u00e2m&#8217;da. \u0130\u015fte e\u011fer D\u00fcnya \u00fczerinde bir b\u00f6lgede bu meseleler \u0130sl\u00e2m ile k\u00f6kten halledilirse, orada \u0130sl\u00e2m y\u0131k\u0131l\u0131r. Daha do\u011frusu, erir. E\u011fer bu, t\u00fcm d\u00fcnyada olursa o halde d\u00fcnyada \u0130sl\u00e2m y\u0131k\u0131l\u0131r, yani insanlar onun i\u00e7erisinde, o da insanlar\u0131n aras\u0131nda erir. Kaybolur. Gaib olur.&#8221;<\/p>\n<p style=\"text-align:justify;\">Hoca anlam\u0131yor. Yanl\u0131\u015f anlad\u0131\u011f\u0131n\u0131 ve bu s\u00f6ylediklerinin Nietzsche&#8217;nin d\u00fc\u015f\u00fcnd\u00fckleriyle al\u00e2kas\u0131z oldu\u011funu s\u00f6yl\u00fcyor. \u00c7\u00fcnk\u00fc Nietzsche&#8217;yi ezberlemi\u015f. Nietzsche \u00f6yle \u015fey s\u00f6ylemezmi\u015f. Ya da Kant ya da Kierkegaard. Dudaklar\u0131n\u0131 b\u00fczerek, anlad\u0131\u011f\u0131n\u0131 belirtiyorsun. Senin felsefe yapman ho\u015f kar\u015f\u0131lanmad\u0131 s\u0131n\u0131f\u0131n i\u00e7erisinde. Defterine e\u011filip bir \u015fey yazd\u0131n oraya. \u0130ki m\u0131sra d\u00fc\u015fm\u00fc\u015ft\u00fc akl\u0131na.<\/p>\n<p style=\"text-align:justify;padding-left:30px;\"><em>Mahcubum do\u011fumumdan<br \/>\nSadece \u00f6lece\u011fim i\u00e7in var umudum<br \/>\n<\/em><\/p>\n<p style=\"text-align:justify;\">Yoklama k\u00e2\u011f\u0131d\u0131 geldi eline. \u0130ki tane imza att\u0131n, biri kendi ad\u0131na, di\u011feri su\u00e7 orta\u011f\u0131n\u0131n ad\u0131na. G\u00fczel bir imzan var fakat bu k\u00fc\u00e7\u00fck kutucuklara s\u0131\u011fd\u0131ram\u0131yorsun. \u00c7irkin oluyor. O y\u00fczden sen de iki farkl\u0131 imza kullan\u0131yorsun. Bir tanesi k\u00fc\u00e7\u00fck alanlar i\u00e7in, di\u011feri geni\u015f alanlar i\u00e7in. Geni\u015f alanlara att\u0131\u011f\u0131n imzay\u0131 pek seviyorsun. \u0130mgelerle dolu imzan. Ayn\u0131 zamanda da gayet <em>minimal<\/em>. Belki ayakkab\u0131ya benziyor biraz. Bir ma\u011faraya da benziyor.<\/p>\n<p style=\"text-align:justify;\">Hoca dersi bitiriyor. Sen her zamanki gibi \u00e7ok acelecisin. \u0130lk ba\u015fta sen \u00e7\u0131k\u0131yorsun kap\u0131dan. Sonra koridor, sonra merdivenler, sonra \u00e7\u0131k\u0131\u015f kap\u0131s\u0131, sonra y\u00fcr\u00fcy\u00fc\u015f yolu, sonra marketin depo giri\u015fi, sonra otob\u00fcs dura\u011f\u0131. Hep de bak\u0131\u015flar\u0131n yerde. \u00c7ok \u015fey ka\u00e7\u0131r\u0131yorsun belki de. \u015ea\u015f\u0131rmayaca\u011f\u0131n, fakat dahil olma endi\u015fesiyle yan\u0131p tutu\u015faca\u011f\u0131n bir\u00e7ok \u015fey. Mesel\u00e2 bir ba\u015fka arkada\u015f\u0131n\u0131n yan\u0131ndan ge\u00e7iyorsun. G\u00f6rm\u00fcyorsun tabii onu. O da seni g\u00f6rm\u00fcyor. Arkada\u015f\u0131 soruyor: &#8220;Hira ile k\u00fcst\u00fcn\u00fcz m\u00fc?&#8221; &#8220;Yoo, niye ki?&#8221; &#8220;Yan\u0131ndan ge\u00e7ti demin, hi\u00e7 konu\u015fmad\u0131n\u0131z.&#8221; &#8220;G\u00f6rmedim ki&#8221; diyor arkada\u015f\u0131n. &#8220;O da yere bakarak y\u00fcr\u00fcyordu. \u00c7ok tuhafs\u0131n\u0131z. Birbirinizi g\u00f6rmediniz bile.&#8221; diyor arkada\u015f\u0131. &#8220;Ne g\u00fczel i\u015fte. Olmas\u0131 gereken de bu de\u011fil mi zaten?&#8221; diye soruyor arkada\u015f\u0131n, arkada\u015f\u0131na. G\u00fcl\u00fcyorlar.<\/p>\n<p style=\"text-align:justify;\">Sense b\u00f6yle olaylar\u0131n \u00e7o\u011fundan habersizsin. Bir yerlerde nadiren bahsin a\u00e7\u0131l\u0131yor ama senin \u00f6yle bir yap\u0131n var ki, her \u015feyden \u00e7abucak s\u0131yr\u0131labiliyorsun. Konu\u015fmalardan, kalabal\u0131klardan, k\u00fct\u00fcphane raflar\u0131ndan, insanlar\u0131n zihinlerinden. Tuhaf bir tat b\u0131rak\u0131yorsun zihinlerde. Senden \u00fcrk\u00fcyorlar \u00e7o\u011funlukla. Tuhaf oldu\u011funu, tehlikeli oldu\u011funu, belki e\u015fcinsel oldu\u011funu, T\u00fcrk\u00e7eyi bile do\u011fru d\u00fczg\u00fcn konu\u015famad\u0131\u011f\u0131n\u0131, g\u00f6\u00e7men oldu\u011funu, ter\u00f6rist bile oldu\u011funu konu\u015ftular daha \u00f6nce. Senin kafanda olanlar bunlar de\u011fil tabii. Dedikleri her \u015feyi kafanda \u00e7oktan silip atm\u0131\u015fs\u0131n. O s\u0131fatlar\u0131n herhangi birine bile sahip olmamak i\u00e7in ge\u00e7erli sebeplerin var. Onaylam\u0131yorsun. Tabii hepsi kafanda. Y\u00fczlerine s\u00f6ylemiyorsun bunlar\u0131. Bakmakla yetiniyorsun. B\u00f6yle anlarda y\u00fczlerine bakmak zorunda kal\u0131yorsun tabii. Geri kalan t\u00fcm zamanlarda y\u00fcz\u00fcn yerde. \u015eu anda oldu\u011fu gibi.<\/p>\n<p style=\"text-align:justify;\">Depo giri\u015finden, h\u0131zl\u0131 ad\u0131mlarla ve takval\u0131 bak\u0131\u015flarla ge\u00e7iyorsun. K\u00f6pek seni uzaktan takip etmeye ba\u015fl\u0131yor. Bir ara patilerine bak\u0131yorsun, ayakkab\u0131lar\u0131 yok. Hi\u00e7 olmam\u0131\u015f. \u0130nan\u00e7s\u0131z belli ki. \u0130\u00e7inde bir \u015feylere kar\u015f\u0131 inan\u00e7s\u0131zl\u0131k var. Bu, yak\u0131yor senin i\u00e7ini. Sonra da bunu sevdi\u011fini hissediyorsun. &#8220;<em>Tutu\u015ftu\u011fum yerden tutunmu\u015fum <\/em><em>\u0131srarla<\/em><em> hayata<\/em>&#8221; diyorsun. Otob\u00fcse vard\u0131\u011f\u0131nda yazaca\u011f\u0131n bir \u015fiirin provas\u0131n\u0131 yap\u0131yorsun. Otob\u00fcs orada duruyor, biraz ge\u00e7 kalm\u0131\u015fs\u0131n. H\u0131zlanman gerekiyor. Ayaklar&#8217;\u0131n aras\u0131na giriyorsun. O s\u0131rada pembe bir spor ayakkab\u0131n\u0131n yan\u0131nda puantiyeli bir babet g\u00f6r\u00fcyorsun. \u00c7ok g\u00fczel. \u0130nsanlar\u0131n komik ayaklar\u0131n\u0131n aras\u0131nda buna dikkat etmen \u00e7ok garip. Bembeyaz bir ayak var babetin i\u00e7inde. Onu \u00e7\u0131karmak istiyorsun ve puantiyeli babeti al\u0131p gitmek. Y\u00e2rin d\u00fc\u015f\u00fcyor akl\u0131na. Ya\u011fmurlu bir g\u00fcnde bir okulun avlusuna s\u0131\u011f\u0131nm\u0131\u015ft\u0131n\u0131z onunla. Yaz ya\u011fmuruydu bu, o y\u00fczden bu \u015fekilde haz\u0131rl\u0131ks\u0131zd\u0131n\u0131z zaten. Islanm\u0131\u015ft\u0131 sevdi\u011fin. Sa\u00e7lar\u0131, banyodan yeni \u00e7\u0131km\u0131\u015f gibi \u0131slac\u0131kt\u0131. Hasta olacak diye korkmu\u015ftun. Ate\u015fine bakma iste\u011fi do\u011fmu\u015ftu bir anda i\u00e7inde. Bir ebeveyn i\u00e7g\u00fcd\u00fcs\u00fc gibi. Ama aln\u0131na de\u011fil de, heyecanla, babetinden artakalan beyaz aya\u011f\u0131n\u0131n \u00fcst\u00fcne dokunmu\u015ftun. Ate\u015fini oradan \u00f6l\u00e7ebilecekmi\u015fsin gibi. Az \u00f6nce toprak bir yoldan geldi\u011finiz i\u00e7in pa\u00e7alar\u0131n\u0131za da biraz \u00e7amur s\u0131\u00e7ram\u0131\u015ft\u0131. Onlar\u0131 silmeye yeltenmi\u015fti y\u00e2rin. Sen engel olmu\u015ftun. O da <em>Neden?<\/em> der gibi bakm\u0131\u015ft\u0131 sana.<\/p>\n<p style=\"text-align:justify;\">&#8220;Pis olmak k\u00f6t\u00fc bir \u015fey mi?&#8221; diye sormu\u015ftun. Bir \u015fey dememi\u015fti. &#8220;Bence de\u011fil. Sence \u00f6yle mi? Ben insanlar\u0131n kirli ve eski k\u0131yafetler giymesini seviyorum. Sen de \u00f6yle giysene&#8221; demi\u015ftin.<\/p>\n<p style=\"text-align:justify;\">&#8220;\u00d6yle giyeyim de hi\u00e7 bakma bana&#8221; demi\u015fti sevdi\u011fin.<\/p>\n<p style=\"text-align:justify;\">&#8220;Ah, \u00e7ok g\u00fczel olurdun \u00f6yle olsan.&#8221;<\/p>\n<p style=\"text-align:justify;\">&#8220;Nas\u0131l olacak yahu?&#8221;<\/p>\n<p style=\"text-align:justify;\">&#8220;B\u00f6yle sa\u00e7lar\u0131n\u0131 y\u0131kamasan, y\u00fcz\u00fcne kalem ya da krem filan s\u00fcrmesen, eski p\u00fcsk\u00fc \u015feyler giysen ben seni ne \u00e7ok severim.&#8221;<\/p>\n<p style=\"text-align:justify;\">&#8220;Sevmezsin be, yalan s\u00f6yleme.&#8221;<\/p>\n<p style=\"text-align:justify;\">&#8220;Sevmezsem adam de\u011filim be! Ben senin \u00f6yleyken \u00e7ok g\u00fczel olaca\u011f\u0131n\u0131 d\u00fc\u015f\u00fcn\u00fcyorum. Galiba sen \u00f6yle d\u00fc\u015f\u00fcnm\u00fcyorsun. Herkes benzer \u015feyler giyiyor, sen eski \u015feyler giy. Koku da s\u0131kma.&#8221;<\/p>\n<p style=\"text-align:justify;\">Otob\u00fcs kalk\u0131yor. Yeti\u015femeyeceksin. Bir dahaki otob\u00fcs i\u00e7in bir saat beklemen gerekecek. \u00dcmitsizsin. Katiyyen \u00fcmitsizlikle doldu i\u00e7in. Derken k\u00f6pek, otob\u00fcs\u00fcn \u00f6n\u00fcne ge\u00e7erek \u015fof\u00f6re \u00e7\u0131lg\u0131nca havlamaya ba\u015fl\u0131yor. \u0130nsanlardan baz\u0131lar\u0131 endi\u015feleniyor, baz\u0131lar\u0131ysa k\u00f6pe\u011fi aptal bularak g\u00fcl\u00fcyor. \u015eof\u00f6r kafas\u0131n\u0131 camdan d\u0131\u015far\u0131 \u00e7\u0131kartarak, &#8220;Ho\u015ft! Git! Git ulan! \u00c7ekil araban\u0131n \u00f6n\u00fcnden, aptal!&#8221; diye ba\u011f\u0131r\u0131yor. Sense otob\u00fcse yeti\u015fiyorsun bile. \u00d6n kap\u0131ya t\u0131klat\u0131yorsun, \u015fof\u00f6r kap\u0131y\u0131 a\u00e7\u0131yor, biniyorsun. G\u00fcl\u00fcms\u00fcyorsun k\u00f6pe\u011fe, &#8220;Te\u015fekk\u00fcr ederim&#8221; diye ba\u011f\u0131r\u0131yorsun \u015fof\u00f6r\u00fcn a\u00e7\u0131k olan cam\u0131ndan. K\u00f6pek otob\u00fcs\u00fcn \u00f6n\u00fcnden \u00e7ekilerek kenara y\u00fcr\u00fcyor. Herkesi \u015fa\u015f\u0131rtt\u0131n. Nas\u0131l yapt\u0131n bunu? \u0130nan\u0131lmazd\u0131. Kahretsin, herkes sana bak\u0131yor.<\/p>\n<p style=\"text-align:justify;\">\u00dcz\u00fcl\u00fcyorsun. Demin ba\u015flad\u0131\u011f\u0131n \u015fiire devam ediyorsun.<\/p>\n<p style=\"text-align:justify;padding-left:30px;\"><em>S\u00f6ylenecek bir hayli s\u00f6z var<br \/>\nPe\u015fimde birka\u00e7 y\u00fcz tanr\u0131 \u2013 bunu \u00f6fkenizden anl\u0131yorum.<\/em><\/p>\n<p style=\"text-align:justify;\">Migrenin var. Ve \u015fu an buna yemin edebilirsin. En keskin h\u00e2liyle bir tarih gibi saplan\u0131yor a\u011fr\u0131 ensek\u00f6k\u00fcne. Ne yaz\u0131k. Hak edilmi\u015f ne \u00e7ok ac\u0131n var!<\/p>"
    },
    "thr:total": "1",
    "comments": {
        "commentCount": "bir",
        "comments": [
            {
                "imgUrl": "https:\/\/1.gravatar.com\/avatar\/a6ec90b89ca896d13540eb2d37cec2bf?s=60&#038;d=identicon&#038;r=G",
                "commenterName": "Emre",
                "dateTime": "2019-04-28T21:33:04+03:00",
                "commentBody": "Te\u015fekk\u00fcrler bu g\u00fczel roman\u0131 ve di\u011fer g\u00fczel yaz\u0131lar\u0131 payla\u015ft\u0131\u011f\u0131m\u0131z i\u00e7in",
                "commentLikeCount": "1"
            }
        ]
    }
}