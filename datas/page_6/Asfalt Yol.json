{
    "author": {
        "name": "kvl",
        "uri": "http:\/\/kvlrap.wordpress.com"
    },
    "title": {
        "@type": "html",
        "$": "Asfalt Yol"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2020\/12\/25\/asfalt-yol\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2020\/12\/25\/asfalt-yol\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2020\/12\/25\/asfalt-yol\/feed\/atom\/",
            "@thr:count": "0"
        }
    ],
    "id": "https:\/\/kvlrap.wordpress.com\/?p=3111",
    "updated": "2020-05-18T08:54:10Z",
    "published": "2020-12-25T09:00:42Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Hik\u00e2yeler"
        }
    ],
    "summary": {
        "@type": "html",
        "$": "-Bir k\u00f6y \u00f6\u011fretmeninin notlar\u0131ndan- \u0130stasyondan kalk\u0131p vilayet merkezine giden kamyon, iki saat kadar sarst\u0131ktan sonra, beni gidece\u011fim k\u00f6ye ayr\u0131lan yolun ba\u015f\u0131nda b\u0131rakt\u0131. \u0130ki ad\u0131m bile atacak halim yoktu. \u00c7antam\u0131 yan\u0131ma koyarak, kenarlar\u0131ndan otlar f\u0131rlayan bir ta\u015f\u0131n \u00fcst\u00fcne oturdum. Kafamdaki u\u011fultuyu dinlemeye ba\u015flad\u0131m. \u0130\u00e7i tozla kar\u0131\u015f\u0131k ter kokan kamyon d\u00fcnyan\u0131n bu en bozuk yolunda bizi birbirimize &#8230; <a href=\"https:\/\/kvlrap.wordpress.com\/2020\/12\/25\/asfalt-yol\/\" class=\"more-link\">Okumaya devam et <span class=\"screen-reader-text\">Asfalt Yol<\/span><\/a>"
    },
    "content": {
        "@type": "html",
        "$": "<p style=\"text-align:right;\"><em>-Bir k\u00f6y \u00f6\u011fretmeninin notlar\u0131ndan-<\/em><\/p>\n<p style=\"text-align:justify;\">\u0130stasyondan kalk\u0131p vilayet merkezine giden kamyon, iki saat kadar sarst\u0131ktan sonra, beni gidece\u011fim k\u00f6ye ayr\u0131lan yolun ba\u015f\u0131nda b\u0131rakt\u0131. \u0130ki ad\u0131m bile atacak halim yoktu. \u00c7antam\u0131 yan\u0131ma koyarak, kenarlar\u0131ndan otlar f\u0131rlayan bir ta\u015f\u0131n \u00fcst\u00fcne oturdum. Kafamdaki u\u011fultuyu dinlemeye ba\u015flad\u0131m.<\/p>\n<p style=\"text-align:justify;\">\u0130\u00e7i tozla kar\u0131\u015f\u0131k ter kokan kamyon d\u00fcnyan\u0131n bu en bozuk yolunda bizi birbirimize vura vura sersem etmi\u015fti. Birdenbire duraklamalar, bir \u00e7ukura yuvarlan\u0131r gibi sars\u0131nt\u0131lar, bana nerede oldu\u011fumu bile unutturmu\u015f ve beni karanl\u0131k bir r\u00fcya d\u00fcnyas\u0131na atm\u0131\u015ft\u0131. \u015eimdi oturdu\u011fum ta\u015f\u0131n \u00fczerinde bu r\u00fcyadan silkinmeye \u00e7al\u0131\u015f\u0131yordum.<\/p>\n<p style=\"text-align:justify;\">Gidece\u011fim k\u00f6y\u00fc \u015fof\u00f6r g\u00f6stermi\u015fti. Buras\u0131 oturdu\u011fum yerden yar\u0131m saat kadar uzakta, k\u00fclrengi bir kerpi\u00e7 y\u0131\u011f\u0131n\u0131 idi. Bir kenarda ince ince y\u00fckselen yine k\u00fclrengi birka\u00e7 kavak, orada, ufac\u0131k da olsa, bir su bulundu\u011funu anlat\u0131yordu.<\/p>\n<p style=\"text-align:justify;\">Belki bir saat oturdu\u011fum yerde kald\u0131ktan sonra yava\u015f\u00e7a ve sallanarak do\u011fruldum. K\u00fc\u00e7\u00fck \u00e7antam\u0131 yerden al\u0131p y\u00fcr\u00fcmeye ba\u015flad\u0131m. Kendim k\u00f6yl\u00fc oldu\u011fum ve bizim k\u00f6yl\u00fclerimizi iyi tan\u0131d\u0131\u011f\u0131m i\u00e7in i\u00e7imde yabanc\u0131 bir yere gidiyorum hissi yoktu. \u0130lk vazifemde muvaffak olaca\u011f\u0131ma emindim.<\/p>\n<p style=\"text-align:justify;\">Ak\u015fam olmaya ba\u015flam\u0131\u015ft\u0131. K\u00f6ye yakla\u015f\u0131nca ortal\u0131\u011f\u0131 b\u00fcsb\u00fct\u00fcn bir k\u0131z\u0131ll\u0131k kaplad\u0131. K\u0131rm\u0131z\u0131 bir deniz gibi parlay\u0131p k\u0131m\u0131ldayan bu bir kar\u0131\u015f boyundaki kuru bozk\u0131r otlar\u0131n\u0131n \u00fczerinde upuzun g\u00f6lgem yat\u0131yor ve g\u00f6lgemin ba\u015f\u0131, ileride, aralar\u0131ndan yer yer \u00e7ekirgeler f\u0131rlayan bu otlar\u0131n aras\u0131nda kayboluyordu.<\/p>\n<p style=\"text-align:justify;\">K\u00f6y\u00fcn kenar\u0131ndaki birka\u00e7 evin \u00f6n\u00fcne gelince burnuma yanmakta olan tezek kokusu geldi. G\u00f6z\u00fcm\u00fcn \u00f6n\u00fcnde, sa\u00e7 \u00fczerinde yufka pi\u015firilen bir ocak ve bekle\u015fen yal\u0131nayak \u00e7ocuklar canland\u0131.<\/p>\n<p style=\"text-align:justify;\">Sokaklarda daha evlerini bulamam\u0131\u015f birka\u00e7 inek kuyruklar\u0131n\u0131 kal\u00e7alar\u0131na \u00e7arparak y\u00fcr\u00fcyor ve ara s\u0131ra b\u00f6\u011f\u00fcr\u00fcyordu. Bu \u00f6yle bir b\u00f6\u011f\u00fcr\u00fc\u015ft\u00fc ki, uzun uzun d\u00fc\u015f\u00fcnd\u00fckten sonra s\u00f6ylenen derin manal\u0131 bir s\u00f6ze benziyordu.<\/p>\n<p style=\"text-align:justify;\">Gitgide daha kuvvetlenen keskin bir g\u00fcbre kokusu beni daha \u00e7ok buraya yakla\u015ft\u0131rd\u0131. K\u00f6y ya\u015fayan, \u00e7al\u0131\u015fan bir mahluktur ve bu koku onun ter kokusudur. D\u00fcnyada hi\u00e7bir koku beni bu kadar saramam\u0131\u015f, kafamdan birbiri arkas\u0131na bu kadar \u00e7ok hat\u0131ralar yuvarlay\u0131p ge\u00e7irmemi\u015ftir.<\/p>\n<p style=\"text-align:justify;\">Kahvenin \u00f6n\u00fcnde birka\u00e7 ihtiyardan ba\u015fka kimse kalmam\u0131\u015ft\u0131. Beni g\u00f6r\u00fcnce yerlerinden kalkmadan bakt\u0131lar. Yanlar\u0131na gidip oturdum; kim oldu\u011fumu anlatt\u0131m. \u0130\u00e7lerinden biri muhtarm\u0131\u015f. Benden \u00f6nceki \u00f6\u011fretmen gideli alt\u0131 ay\u0131 ge\u00e7ti\u011fini, o zamandan beri okulun kapal\u0131 durdu\u011funu s\u00f6yledi:<\/p>\n<p style=\"text-align:justify;\">-Daha harmanlar\u0131n hepsi kald\u0131r\u0131lmad\u0131. \u00c7ocuklar okula falan gelmezler. Be\u015f on g\u00fcn oturup dinlenirsin!- dedi.<\/p>\n<p style=\"text-align:center;\">\u2026<\/p>\n<p style=\"text-align:justify;\">\u00c7ocuklar\u0131 toplamak, dersleri yoluna koymak pek g\u00fc\u00e7 olmad\u0131. K\u00f6yl\u00fcler kendi dilleriyle konu\u015fanlar\u0131 anlamakta gecikmiyorlar. \u015eimdilik hi\u00e7bir \u015feyden \u015fikayet\u00e7i de\u011filim. Yaln\u0131z bir yol meselesi var ki, bunu kendime i\u015f edindim ve aylard\u0131r u\u011fra\u015f\u0131yorum. \u0130lk geldi\u011fim g\u00fcn kamyonda can\u0131m\u0131 \u00e7\u0131karan o yol, me\u011fer b\u00fct\u00fcn vilayetin en b\u00fcy\u00fck derdiymi\u015f. Herkes mahsul\u00fcn\u00fc, yolcusunu bunun \u00fczerinden ge\u00e7irmeye mecbur. Ba\u015fka yol yok ve buna da yol demek i\u00e7in pek bol keseden atmak laz\u0131m. \u0130\u015fin garibi, vilayet merkezini altm\u0131\u015f kilometre uzaktaki demiryoluna ba\u011flayan yol da bu!.. Herhalde daha m\u00fchim i\u015fler bunun yap\u0131lmas\u0131n\u0131 bu kadar geri b\u0131rakm\u0131\u015f. Ben, hem bizim k\u00f6yden, hem de ba\u015fka k\u00f6ylerden vilayete m\u00fcracaat ettirdim; yolun yapt\u0131r\u0131lmas\u0131n\u0131n ne kadar laz\u0131m oldu\u011funu dilim d\u00f6nd\u00fc\u011f\u00fc kadar anlatt\u0131m. Uzun istidalar\u0131 h\u00fck\u00fcmet memurlar\u0131 pek okumazlar diye, her fikrimi ayr\u0131 bir istidaya yazarak bunlar\u0131 ayr\u0131 ayr\u0131 k\u00f6ylerden verdirdim. B\u00f6ylece hepsi okunmu\u015f olacak. Yolun yap\u0131lmas\u0131nda k\u00f6yl\u00fcn\u00fcn nas\u0131l yard\u0131m\u0131 olaca\u011f\u0131na dair de bir\u00e7ok fikirler ileri s\u00fcrd\u00fcm.<\/p>\n<p style=\"text-align:justify;\">Ge\u00e7enlerde \u015fehre gitti\u011fim zaman maarif m\u00fcd\u00fcr\u00fc bana biraz tuhaf muamele etti. K\u0131z\u0131yor da k\u0131zd\u0131\u011f\u0131n\u0131 belli etmeyip alay etmeyi tercih ediyor gibiydi. Neden diye merak ettim. Sonra laf aras\u0131nda:<\/p>\n<p style=\"text-align:justify;\">-Siz okul d\u0131\u015f\u0131ndaki i\u015flerle de u\u011fra\u015facak vakit bulabiliyorsunuz galiba, talebeniz pek mi az?- dedi.<\/p>\n<p style=\"text-align:justify;\">-Az de\u011fil ama, o da vazifem de\u011fil mi?- diye cevap verdim. Alayc\u0131 g\u00f6zlerini \u00fcst\u00fcmde gezdirdi. Bir \u015fey s\u00f6ylemedi. Sonra d\u0131\u015far\u0131da, kahvede arkada\u015flardan duydum. Maarif m\u00fcd\u00fcr\u00fc bana k\u0131zg\u0131nm\u0131\u015f. Ben k\u00f6yl\u00fclere Te\u015fkilat\u0131 Esasiye Kanunu\u2019nu (Anayasa) okumu\u015f, anlatm\u0131\u015ft\u0131m. Kadastro\u2019da i\u015fi olan bir k\u00f6yl\u00fc bir istida vermi\u015f, bir m\u00fcddet sonra da cevap istemi\u015f. Ne cevab\u0131, denince: -Basbaya\u011f\u0131 cevap vereceksiniz! Mecbursunuz! Kanun var!- diye dayatm\u0131\u015f. Sormu\u015flar, ara\u015ft\u0131rm\u0131\u015flar, kanunu benden \u00f6\u011frendi\u011fini anlay\u0131nca maarif m\u00fcd\u00fcr\u00fcne \u015fikayet etmi\u015fler.<\/p>\n<p style=\"text-align:justify;\">Hele bu yol i\u015fiyle bu kadar u\u011fra\u015ft\u0131\u011f\u0131ma k\u0131zanlar pek \u00e7ok. Bir alakalar\u0131 oldu\u011fundan de\u011fil, i\u015f olsun diye k\u0131z\u0131yorlar. Benim \u00f6\u011fretmen oldu\u011fum k\u00f6yde olduk\u00e7a zengin bir R\u00fcstem A\u011fa var. \u015eehirde arabac\u0131 d\u00fckkan\u0131 i\u015fletiyor, yayl\u0131lar\u0131, ka\u011fn\u0131lar\u0131 tamir ediyor. Bunun istida veren k\u00f6ylere gidip benim aleyhime s\u00f6zler s\u00f6yledi\u011fini duydum. Pek \u015fa\u015fmad\u0131m. B\u00fct\u00fcn te\u015febb\u00fcslerden hen\u00fcz bir \u015fey \u00e7\u0131kmad\u0131. Ara s\u0131ra bu i\u015fin arkas\u0131n\u0131 b\u0131rakacak oluyorum. (\u00c7\u00fcnk\u00fc h\u00fck\u00fcmetteki, hele naf\u0131adaki (Eskiden Naf\u0131a (Bay\u0131nd\u0131rl\u0131k) Vekaleti\u2019nin kentteki y\u00f6netim birimi.) memurlar benimle a\u00e7\u0131ktan a\u00e7\u0131\u011fa alay ediyorlar.) Fakat ak\u015famlar\u0131 k\u00f6yde, istasyondan d\u00f6nen arabalar\u0131n, ka\u011fn\u0131lar\u0131n ve zavall\u0131 hayvanlar\u0131n halini g\u00f6r\u00fcnce i\u00e7im ac\u0131yor. Kendi kendime: -Ba\u015flad\u0131\u011f\u0131n i\u015fi yar\u0131da b\u0131rakma iki g\u00f6z\u00fcm, sana yak\u0131\u015fmaz!- diyorum.<\/p>\n<p style=\"text-align:justify;\">Ne de uzun muameleleri varm\u0131\u015f b\u00f6yle \u015feylerin. Vilayet kona\u011f\u0131nda bizim istidalar\u0131n girip \u00e7\u0131kmad\u0131\u011f\u0131 oda kalmad\u0131. K\u00f6yl\u00fcler bile benim bu gayretime \u015fa\u015f\u0131yorlar. Onlarda da bu i\u015fin sonu \u00e7\u0131kaca\u011f\u0131na dair bir \u00fcmit yok.<\/p>\n<p style=\"text-align:justify;\">Hala bir \u015fey \u00e7\u0131kmad\u0131\u2026 Galiba bu yolu yapmayacaklar. K\u00f6yl\u00fc de bana yard\u0131m etmiyor. Pek \u00f6l\u00fc mahluklar\u2026 Belki de pek ak\u0131ll\u0131 mahluklar da, bo\u015funa yere u\u011fra\u015fmak istemiyorlar. \u0130\u00e7imde hi\u00e7 \u015fevk kalmad\u0131. \u0130nsana birka\u00e7 kelime ile cevap verseler yine neyse, fakat ne evet, ne hay\u0131r!\u2026 Sanki bu istidalar\u0131 ses vermez bir derin kuyuya atm\u0131\u015f\u0131z\u2026<\/p>\n<p style=\"text-align:justify;\">Ak\u015famlar\u0131 k\u00f6y\u00fcn yan\u0131 ba\u015f\u0131ndaki s\u0131rta \u00e7\u0131karak uzakta tozlara bulan\u0131p uzanan yolu seyrediyorum. Bazan tozdan bembeyaz olmu\u015f ve \u00fcst\u00fcne sepetlerle denkler sar\u0131lm\u0131\u015f bir kamyon g\u00f6r\u00fcn\u00fcyor, bir batakl\u0131kta dizlerini kald\u0131r\u0131p indirerek y\u00fcr\u00fcyen bir insan gibi ileri geri sallanarak, y\u0131k\u0131lacak gibi olarak, a\u011f\u0131r a\u011f\u0131r ilerliyor. Bu o kadar \u00fcz\u00fcc\u00fc bir manzara ki, tekni\u011fin en son ifadelerinden biri olan bu makine ile d\u00fcnyan\u0131n bu en iptidai yolunun m\u00fccadelesini g\u00f6rmemek i\u00e7in insan g\u00f6zlerini kap\u0131yor. Bazan ko\u015fup yolu avu\u00e7lar\u0131mla d\u00fczeltmek, orada hi\u00e7 olmazsa be\u015f on metrelik bir yeri bir -yol- haline koyarak kendi hisseme d\u00fc\u015fen vazifeyi yapm\u0131\u015f olmak istiyorum.<\/p>\n<p style=\"text-align:justify;\">Bizim i\u015f birdenbire canland\u0131. Ge\u00e7enlerde \u015fehre b\u00fcy\u00fcklerimizden biri gelmi\u015f. Otomobili ne kadar rahat da olsa bu yol yine kendini hissettirmi\u015f olacak ki, bir laf aras\u0131nda valiye bundan bahsetmi\u015f, vali de hemen at\u0131larak: -\u0130lk d\u00fc\u015f\u00fcnd\u00fc\u011f\u00fcm\u00fcz \u015feylerden biri de budur, hemen bu sene yapt\u0131rmak istiyoruz, projeleri haz\u0131rlan\u0131yor. Hatta asfalt yapt\u0131rmay\u0131 bile d\u00fc\u015f\u00fcn\u00fcy\u00f6r\u00fcz\u2026 Acaba bu yol asfalt olsa \u015fehrimizi s\u0131k s\u0131k \u015fereflendirir misiniz?- demi\u015f.<\/p>\n<p style=\"text-align:justify;\">O b\u00fcy\u00fck zat da:<\/p>\n<p style=\"text-align:justify;\">-Gelirim tabii\u2026- diye cevap vermi\u015f.<\/p>\n<p style=\"text-align:justify;\">Bunun \u00fczerine asfalt meselesi ald\u0131 y\u00fcr\u00fcd\u00fc. Ben me\u011fer uykudaym\u0131\u015f\u0131m, vali projelerden bahsediyor\u2026 Demek zannetti\u011fim kadar bu i\u015fe lakayt de\u011fillermi\u015f, yaln\u0131z g\u00fcr\u00fclt\u00fcs\u00fcz, \u015fatafats\u0131z bir \u015fekilde halka hizmet etmeyi daha uygun buluyorlarm\u0131\u015f.<\/p>\n<p style=\"text-align:justify;\">Fakat bu sessizli\u011fin aksine olarak bu sefer de i\u015f pek yaygaraya verildi. Vilayetin, yemek listesi b\u00fcy\u00fckl\u00fc\u011f\u00fcnde haftal\u0131k gazetesinin yar\u0131s\u0131n\u0131 asfalt \u015fose havadisleri dolduruyor. K\u00f6yde de itibar\u0131m artar gibi oldu. Bizim k\u00f6yl\u00fclerin insana muamele edi\u015fleri zaten barometre gibi.<\/p>\n<p style=\"text-align:justify;\">Bence bu yolu asfalt yapmaya \u015fimdilik hi\u00e7 l\u00fczum yoktu. \u00dc\u00e7 d\u00f6rt misli fazla masraf edilece\u011fine, bu para daha l\u00fczumlu yerlere harcanabilir ve buraya, kendimize g\u00f6re bir yol, temiz bir \u015fose yeterdi. Fakat belki ba\u015fka bir d\u00fc\u015f\u00fcnd\u00fckleri var. Belki her \u015feyin son derece m\u00fckemmel olmas\u0131n\u0131 istiyorlar. Bu kadar b\u00fcy\u00fck i\u015flere akl\u0131m ermez. Bir yol olsun da, param\u0131z varsa isterse hal\u0131 da d\u00f6\u015fetilsin\u2026<\/p>\n<p style=\"text-align:justify;\">Vali Ankara\u2019ya gitmi\u015f. Tetkikat yapan m\u00fchendisler yolun yar\u0131m milyona \u00e7\u0131kaca\u011f\u0131n\u0131 s\u00f6ylemi\u015fler, halbuki vilayet b\u00fct\u00e7esi 350 bin lira\u2026 Bu paray\u0131 bulmak i\u00e7in bankalara m\u00fcracaat edilmi\u015f, onlar da Maliye Vekaleti\u2019nin kefaleti olmadan para vermemi\u015fler, Maliye Vekaleti de Meclis\u2019ten izin almadan kefil olamazm\u0131\u015f, hulasa kar\u0131\u015f\u0131k i\u015fler vesselam. Vali b\u00fct\u00fcn bunlar\u0131 yoluna koymak i\u00e7in gitmi\u015f\u2026 Adamca\u011f\u0131z bu yol meselesini kendine i\u015f edindi. Meclisi Umumi\u2019den tahsisat almak i\u00e7in bir nutuk vermi\u015f, vilayet gazetesinde okudum. Bir belagat numunesi. Kendisini bu yol i\u015fine d\u00f6rt elle sar\u0131lmaya sevk eden, o b\u00fcy\u00fck zat\u0131n i\u015fareti oldu\u011funu s\u00f6yl\u00fcyor ve onun yol yap\u0131ld\u0131ktan sonra daima gelece\u011fini vaat etti\u011fini hat\u0131rlat\u0131yor. Hakikaten b\u00fcy\u00fcklerimiz her \u015feyi g\u00f6r\u00fcyorlar ve bir i\u015faretleriyle uyuyanlar\u0131 uyand\u0131r\u0131yorlar. Yaln\u0131z vali bu yol i\u00e7in halk\u0131n da bir\u00e7ok m\u00fcracaatlar\u0131 oldu\u011fundan hi\u00e7 bahsetmiyor, yolun k\u00f6yl\u00fcye ne kadar faydas\u0131 olaca\u011f\u0131n\u0131 da s\u00f6ylemiyor. Belki bunlar herkesin bildi\u011fi \u015feyler de onun i\u00e7in. Her ne ise, bu yol i\u015finde bir damlac\u0131k tesirim olduysa ne mutlu bana\u2026<\/p>\n<p style=\"text-align:center;\">\u2026<\/p>\n<p style=\"text-align:justify;\">Yolun yap\u0131lmas\u0131na ba\u015fland\u0131 bile. Bankalardan bor\u00e7 al\u0131nm\u0131\u015f, bilmem ka\u00e7 senede \u00f6denecekmi\u015f. Bor\u00e7 taksitlerine kar\u015f\u0131l\u0131k olmak \u00fczere hastane tahsisat\u0131ndan biraz k\u0131rp\u0131lm\u0131\u015f ve \u00f6n\u00fcm\u00fczdeki sene maarif kadrosu biraz k\u0131s\u0131lacakm\u0131\u015f. \u0130\u015fin buraya varaca\u011f\u0131n\u0131 hi\u00e7 d\u00fc\u015f\u00fcnmemi\u015ftim. Fakat daha ortada bir \u015fey yok. Vakitsiz tela\u015f etmeyelim. Para bulmak isteyince maariften \u00f6nce akla gelecek \u00e7ok \u015feyler var. Mesela vali \u00e7ok alakadar oldu\u011fu bu yol meselesi i\u00e7in \u015fimdilik vali kona\u011f\u0131 yapt\u0131rmaktan vazge\u00e7ebilir\u2026<\/p>\n<p style=\"text-align:justify;\">Yol ilerliyor, bizim k\u00f6ye ayr\u0131lan k\u00f6\u015fede de hararetli \u00e7al\u0131\u015fmalar var. Silindirler gelip gidiyor ve alacal\u0131 bulacal\u0131 bir s\u00fcr\u00fc k\u00f6yl\u00fc amele kar\u0131ncalar gibi \u00e7al\u0131\u015f\u0131yor. Bu \u00e7al\u0131\u015fma ak\u015fam ge\u00e7 vakte kadar s\u00fcr\u00fcyor, sonra kenardaki \u00e7ad\u0131rlara \u00e7ekilip yat\u0131yorlar. Amelenin \u00e7o\u011fu a\u00e7\u0131kta yat\u0131yor. M\u00fcteahhit \u00e7ad\u0131r yeti\u015ftirememi\u015f. \u015eafakla beraber tekrar faaliyet ba\u015fl\u0131yor. Bizim k\u00f6yden de amele yaz\u0131lanlar var. Be\u015f on kuru\u015f kazan\u0131p vergi borcunu \u00f6deyecekler. Bunlar geceleri k\u00f6ye d\u00f6n\u00fcyorlar; ama pek bitkin bir halde. M\u00fcteahhidin ba\u015flar\u0131na dikti\u011fi memur ekmek yemek i\u00e7in bile on dakika zor izin veriyormu\u015f.<\/p>\n<p style=\"text-align:justify;\">Bizim k\u00f6yl\u00fc \u00f6nceleri pek lakaytt\u0131, fakat ta\u015f d\u00f6\u015fenip asfalt i\u015fi ba\u015flay\u0131nca hepsini bir merak sard\u0131. Kocaman kazanlarda kaynat\u0131l\u0131p sonra yerlere d\u00f6k\u00fclen bu kara \u015feyin \u00fczerinde y\u00fcr\u00fcnebilece\u011fini, hele kamyonlar\u0131n ve arabalar\u0131n ge\u00e7ece\u011fini pek kabul edemiyorlar. Tarlalar\u0131 bu tarafta olanlar ak\u015famlar\u0131 d\u00f6nerken yolun kenar\u0131ndaki hende\u011fe \u00e7\u00f6melip sigaralar\u0131n\u0131 t\u00fctt\u00fcrerek silindirin ileri geri gidi\u015fine bak\u0131yorlar ve tan\u0131d\u0131klar\u0131 amelelerle ald\u0131klar\u0131 yevmiyeler hakk\u0131nda konu\u015fuyorlar.<\/p>\n<p style=\"text-align:center;\">\u2026<\/p>\n<p style=\"text-align:justify;\">Yol bitti. Birka\u00e7 g\u00fcn sonra a\u00e7\u0131l\u0131\u015f t\u00f6reni olacak. K\u00f6y\u00fcn yan\u0131ndaki tepeye \u00e7\u0131k\u0131p bak\u0131nca, uzakta kara bir y\u0131lan gibi parl\u0131yor. \u0130ki taraf\u0131na a\u011fa\u00e7 da dikeceklermi\u015f. Enfes bir \u015fey do\u011frusu. B\u00fct\u00fcn Vilayet halk\u0131n\u0131n buradan nas\u0131l ak\u0131n ak\u0131n ge\u00e7ece\u011fini, nas\u0131l kolayl\u0131kla, kayar gibi istasyona varaca\u011f\u0131n\u0131 d\u00fc\u015f\u00fcnd\u00fck\u00e7e i\u00e7imde bir \u015fey hopluyor. Yolun sa\u011flaml\u0131\u011f\u0131 hakk\u0131nda dedikodular var\u2026 M\u00fcteahhit adamak\u0131ll\u0131 vurdu diyorlar. Fakat herhalde dedikodudan ibaret. Bu deh\u015fetli g\u00fczel manzaran\u0131n kar\u015f\u0131s\u0131nda insana nas\u0131l fena d\u00fc\u015f\u00fcnceler gelebilir, \u015fa\u015f\u0131yorum.<\/p>\n<p style=\"text-align:center;\">\u2026<\/p>\n<p style=\"text-align:justify;\">Bug\u00fcn \u00f6mr\u00fcm\u00fcn en mesut g\u00fcn\u00fc idi. \u015eehrin kenar\u0131nda taklar kurulmu\u015ftu, b\u00fct\u00fcn memurlar resmi elbiselerini giyip gelmi\u015fler. Hususi muhasebe m\u00fcd\u00fcr\u00fc bile, bej pard\u00f6s\u00fcs\u00fcn\u00fcn \u00fcst\u00fcne silindir \u015fapkay\u0131 oturtmu\u015f, -1.55- boyu ile \u00f6n tarafta yer alm\u0131\u015f. Ben de bir kat elbisemi silip \u00fct\u00fcledim ve \u00f6yle geldim. Maarif m\u00fcd\u00fcr\u00fc ters ters bak\u0131yor ama, ne derse desin, bir g\u00fcn k\u00f6yden ayr\u0131lmakla k\u0131yamet kopmaz ya\u2026 Bu yol bir par\u00e7a benim eserim demektir\u2026 Halk ve k\u00f6yl\u00fc uzaktan seyrediyorlard\u0131, yanlar\u0131na gittim, konu\u015ftum, sevincimden herkesi kucaklayaca\u011f\u0131m geliyor. Yerime d\u00f6nd\u00fckten sonra akl\u0131ma geldi, k\u00f6yl\u00fclere, yak\u0131na gelmeleri i\u00e7in i\u015faret ettim. Bu yol herkesten evvel onlar\u0131n demektir. Birka\u00e7 tanesi ilerleyecek oldu, jandarmalar b\u0131rakmad\u0131, ben de sesimi \u00e7\u0131karmad\u0131m ama ne\u015femin yar\u0131s\u0131 ka\u00e7t\u0131.<\/p>\n<p style=\"text-align:justify;\">Vali uzunca bir nutuk verdi, sesi pek g\u00fcr olmad\u0131\u011f\u0131 i\u00e7in iyi i\u015fitemedim, yaln\u0131z kula\u011f\u0131ma: -Cumhuriyet, bay\u0131nd\u0131rl\u0131k\u2026 Rehberlerimiz\u2026 Her \u015fey halk i\u00e7in\u2026- s\u00f6zleri geldi. Birka\u00e7 ki\u015fi daha, k\u0131sa s\u00f6zler s\u00f6ylediler. Kordele kesildi, \u00f6nde valininki olmak \u00fczere, bir otomobil kafilesi h\u0131zla ileri at\u0131ld\u0131. Arkas\u0131ndan memurlar be\u015f on ad\u0131m y\u00fcr\u00fcd\u00fcler, herkes aya\u011f\u0131n\u0131 asfalta al\u0131\u015ft\u0131r\u0131r gibiydi. K\u00f6yl\u00fcler belki acemiliklerinden, belki de bir \u015fey s\u00f6ylerler diye \u00e7ekindikleri i\u00e7in, asfalta basmaya cesaret edemeyerek yolun iki kenar\u0131ndaki toprak k\u0131s\u0131mda y\u00fcr\u00fcyorlar ve b\u00fcy\u00fck g\u00f6zlerle ortaya, \u00fczerinde taze otomobil lasti\u011fi izleri \u0131slak \u0131slak parlayan asfalta bak\u0131yorlard\u0131.<\/p>\n<p style=\"text-align:justify;\">Her \u015feye ra\u011fmen k\u00f6ye muzaffer bir kumandan gibi d\u00f6nd\u00fcm.<\/p>\n<p style=\"text-align:center;\">\u2026<\/p>\n<p style=\"text-align:justify;\">Yolun a\u00e7\u0131l\u0131\u015f\u0131n\u0131n onuncu g\u00fcn\u00fc naf\u0131an\u0131n fen memurlar\u0131 vilayete bir rapor vermi\u015fler. Ka\u011fn\u0131lar\u0131n ve \u00f6k\u00fcz arabalar\u0131n\u0131n, hatta di\u011fer arabalar\u0131n da asfalt\u0131 \u015fiddetle tahrip etti\u011fini bildirmi\u015fler. Bunda yolun pek sa\u011flam olmamas\u0131n\u0131n de tesiri olaca\u011f\u0131n\u0131 hi\u00e7 a\u011f\u0131zlar\u0131na almam\u0131\u015flar, halbuki yaln\u0131z ka\u011fn\u0131lar\u0131n de\u011fil, biraz y\u00fckl\u00fcce kamyonlar\u0131n ge\u00e7ti\u011fi yerlerde bile \u00e7ukurlar kal\u0131yor ve yer yer bozukluklar g\u00f6r\u00fcl\u00fcyordu.<\/p>\n<p style=\"text-align:justify;\">Vilayet\u00e7e tela\u015fa d\u00fc\u015fm\u00fc\u015fler. Daha paras\u0131 \u00f6denmeyen yolun, o b\u00fcy\u00fck zat \u015fehri bir kere bile \u015fereflendirmeden on be\u015f g\u00fcn i\u00e7inde eski haline d\u00f6nmesi tehlikesi kar\u015f\u0131s\u0131nda hemen toplanm\u0131\u015flar ve lastik tekerlekli olmayan nakil vas\u0131talar\u0131n\u0131n asfalt yoldan ge\u00e7melerini menetmeye karar vermi\u015fler.<\/p>\n<p style=\"text-align:justify;\">K\u00f6yde bu havadise kimse inanmak istemedi, fakat birka\u00e7 k\u00f6yl\u00fc jandarmalar taraf\u0131ndan durdurulup ka\u011fn\u0131lar\u0131n\u0131 yoldan \u00e7\u0131karmaya, \u00e7amurlu tarlalardan geri d\u00f6nmeye mecbur edilince, herkes i\u015fin ciddi oldu\u011funu anlad\u0131.<\/p>\n<p style=\"text-align:justify;\">Bu yasak pek a\u011f\u0131rd\u0131. Yol iki da\u011f aras\u0131ndaki bir bo\u011fazdan ge\u00e7ti\u011fi i\u00e7in, \u015fimdi istasyona gitmek isteyenler bu da\u011f\u0131 dola\u015facaklar ve tam alt\u0131 saat ziyan edeceklerdi. Bir yere toplan\u0131p bir \u00e7are d\u00fc\u015f\u00fcnd\u00fcler, fakat ne jandarmalara kar\u015f\u0131 koymaya, ne de ka\u011fn\u0131lara lastik tekerlek takt\u0131rmaya, \u015fimdilik imkan yoktu.<\/p>\n<p style=\"text-align:justify;\">Alt\u0131 saat daha fazla s\u00fcren ve eskisinden birka\u00e7 defa daha berbat olan bir yoldan gidecekler, da\u011f\u0131n arkas\u0131ndan dola\u015facaklard\u0131\u2026<\/p>\n<p style=\"text-align:justify;\">Hi\u00e7birisi art\u0131k benimle konu\u015fmuyor, hepsi bana d\u00fc\u015fman g\u00f6zlerle bak\u0131yordu. Bir g\u00fcn ak\u015fam\u00fcst\u00fc muhtar geldi:<\/p>\n<p style=\"text-align:justify;\">-O\u011flum- dedi, -biz senden \u015fikayet\u00e7i de\u011fildik ama, bu yol meselesi i\u015fi de\u011fi\u015ftirdi. K\u00f6yl\u00fc ba\u015f\u0131m\u0131za gelen bu derdi senden biliyor ve s\u00f6z dinlemiyor. Birka\u00e7 keredir seni d\u00f6vmeye, hatta daha ileri gitmeye kalkt\u0131lar, ben \u00f6n\u00fcne zor ge\u00e7tim\u2026 Ba\u015fka k\u00f6ylerde de senin d\u00fc\u015fmanlar\u0131n \u00e7o\u011fal\u0131yor. Bir g\u00fcn ba\u015f\u0131na bir i\u015f gelir. \u0130yisi mi, g\u00fczellikle buradan git. Dar\u0131lma, g\u00fccenme, hakk\u0131n\u0131 helal et!-<\/p>\n<p style=\"text-align:justify;\">Ben de bunu d\u00fc\u015f\u00fcnm\u00fcyor de\u011fildim. K\u00f6yl\u00fcn\u00fcn bana kar\u015f\u0131 ald\u0131\u011f\u0131 tav\u0131rdan hay\u0131rl\u0131 mana \u00e7\u0131karamazd\u0131m. Birka\u00e7 par\u00e7a e\u015fyam\u0131 \u00e7antama doldurdum, artan\u0131n\u0131 bir boh\u00e7a yapt\u0131m; bu k\u00f6ye geldi\u011fim gibi yine bir ak\u015fam vakti, g\u00fcne\u015f sar\u0131 otlara uzan\u0131r ve r\u00fczgar bunlar\u0131 k\u0131z\u0131l bir deniz gibi dalgaland\u0131r\u0131rken, keskin g\u00fcbre kokular\u0131n\u0131 ve tezek dumanlar\u0131n\u0131 arkamda b\u0131rakarak, \u00e7\u0131kt\u0131m y\u00fcr\u00fcd\u00fcm.<\/p>\n<p style=\"text-align:right;\">Sabahattin Ali<\/p>\n<p><img loading=\"lazy\" data-attachment-id=\"3206\" data-permalink=\"https:\/\/kvlrap.wordpress.com\/2020\/12\/25\/asfalt-yol\/bogazici\/\" data-orig-file=\"https:\/\/kvlrap.files.wordpress.com\/2020\/05\/boc49fazic3a7i.jpg\" data-orig-size=\"680,461\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"Bo\u011fazi\u00e7i\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2020\/05\/boc49fazic3a7i.jpg?w=300\" data-large-file=\"https:\/\/kvlrap.files.wordpress.com\/2020\/05\/boc49fazic3a7i.jpg?w=676\" class=\"alignnone size-full wp-image-3206\" src=\"https:\/\/kvlrap.files.wordpress.com\/2020\/05\/boc49fazic3a7i.jpg\" alt=\"Bo\u011fazi\u00e7i\" width=\"680\" height=\"461\" srcset=\"https:\/\/kvlrap.files.wordpress.com\/2020\/05\/boc49fazic3a7i.jpg 680w, https:\/\/kvlrap.files.wordpress.com\/2020\/05\/boc49fazic3a7i.jpg?w=150&amp;h=102 150w, https:\/\/kvlrap.files.wordpress.com\/2020\/05\/boc49fazic3a7i.jpg?w=300&amp;h=203 300w\" sizes=\"(max-width: 680px) 100vw, 680px\" \/><\/p>"
    },
    "thr:total": "0",
    "comments": {
        "commentCount": null,
        "comments": []
    }
}