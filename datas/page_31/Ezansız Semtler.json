{
    "author": {
        "name": "kvl",
        "uri": "http:\/\/kvlrap.wordpress.com"
    },
    "title": {
        "@type": "html",
        "$": "Ezans\u0131z Semtler"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2020\/01\/29\/ezansiz-semtler\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2020\/01\/29\/ezansiz-semtler\/#comments",
            "@thr:count": "0"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2020\/01\/29\/ezansiz-semtler\/feed\/atom\/",
            "@thr:count": "0"
        }
    ],
    "id": "https:\/\/kvlrap.wordpress.com\/?p=1214",
    "updated": "2020-01-29T11:32:28Z",
    "published": "2020-01-29T11:32:28Z",
    "category": [
        {
            "@scheme": "https:\/\/kvlrap.wordpress.com",
            "@term": "Yaz\u0131lar"
        },
        {
            "@scheme": "https:\/\/kvlrap.wordpress.com",
            "@term": "Dendik\u00e7e T\u00fcrk Diliyle"
        }
    ],
    "summary": {
        "@type": "html",
        "$": "Kendi kendime diyorum ki: \u015ei\u015fli, Kad\u0131k\u00f6y, Moda gibi semtlerde do\u011fan, b\u00fcy\u00fcyen, oynayan T\u00fcrk \u00e7ocuklar\u0131 milliyetlerinden tam bir derecede nasip alabiliyorlar m\u0131? O semtlerdeki minareler g\u00f6r\u00fclmez, ezanlar i\u015fitilmez, Ramazan ve Kandil g\u00fcnleri hissedilmez. \u00c7ocuklar M\u00fcsl\u00fcmanl\u0131\u011f\u0131n \u00e7ocukluk r\u00fcyas\u0131n\u0131 nas\u0131l g\u00f6r\u00fcrler. \u0130\u015fte bu r\u00fcya, \u00e7ocukluk dedi\u011fimiz bu M\u00fcsl\u00fcman r\u00fcyas\u0131d\u0131r ki bizi hen\u00fcz bir millet h\u00e2linde tutuyor. Bug\u00fcnk\u00fc T\u00fcrk &#8230; <a href=\"https:\/\/kvlrap.wordpress.com\/2020\/01\/29\/ezansiz-semtler\/\" class=\"more-link\">Okumaya devam et <span class=\"screen-reader-text\">Ezans\u0131z Semtler<\/span><\/a>"
    },
    "content": {
        "@type": "html",
        "$": "<p style=\"text-align:justify;\">Kendi kendime diyorum ki: \u015ei\u015fli, Kad\u0131k\u00f6y, Moda gibi semtlerde do\u011fan, b\u00fcy\u00fcyen, oynayan T\u00fcrk \u00e7ocuklar\u0131 milliyetlerinden tam bir derecede nasip alabiliyorlar m\u0131? O semtlerdeki minareler g\u00f6r\u00fclmez, ezanlar i\u015fitilmez, Ramazan ve Kandil g\u00fcnleri hissedilmez. \u00c7ocuklar M\u00fcsl\u00fcmanl\u0131\u011f\u0131n \u00e7ocukluk r\u00fcyas\u0131n\u0131 nas\u0131l g\u00f6r\u00fcrler.<\/p>\n<p style=\"text-align:justify;\">\u0130\u015fte bu r\u00fcya, \u00e7ocukluk dedi\u011fimiz bu M\u00fcsl\u00fcman r\u00fcyas\u0131d\u0131r ki bizi hen\u00fcz bir millet h\u00e2linde tutuyor. Bug\u00fcnk\u00fc T\u00fcrk babalar\u0131 havas\u0131 ve topra\u011f\u0131 M\u00fcsl\u00fcmanl\u0131k r\u00fcyas\u0131 ile dolu semtlerde do\u011fdular, do\u011farken kulaklar\u0131na ezan okundu, evlerinin odalar\u0131nda namaza durmu\u015f ihtiyar nineler g\u00f6rd\u00fcler, m\u00fcb\u00e2rek g\u00fcnlerin ak\u015famlar\u0131 bir minderin k\u00f6\u015fesinden okunan Kur\u2019an\u2019\u0131n sesini i\u015fittiler; bir raf \u00fczerinde duran Kitabullah\u2019\u0131 indirdiler, k\u00fc\u00e7\u00fcc\u00fck elleriyle a\u00e7t\u0131lar, g\u00fclya\u011f\u0131 gibi bir ruh olan sar\u0131 sahifelerini koklad\u0131lar. \u0130lk ders olarak besmeleyi \u00f6\u011frendiler; kandil g\u00fcnlerinin kandilleri yanarken, Ramazanlar\u0131n, bayramlar\u0131n toplar\u0131 at\u0131l\u0131rken sevindiler. Bayram namazlar\u0131na babalar\u0131n\u0131n yan\u0131nda gittiler, camiler i\u00e7inde \u015fafak s\u00f6kerken tekbirleri dinlediler, dinin b\u00f6yle bir merhalesinden ge\u00e7tiler, hayata girdiler. T\u00fcrk oldular.<\/p>\n<p style=\"text-align:justify;\">Bug\u00fcn\u00fcn \u00e7ocuklar\u0131 b\u00fcy\u00fck bir ekseriyetle yine M\u00fcsl\u00fcman semtlerde do\u011fuyorlar, b\u00fcy\u00fcyorlar, eskisi kadar derin bir tahass\u00fcs ile de\u011filse bile yine M\u00fcsl\u00fcmanl\u0131\u011f\u0131 hissediyorlar. Fakat fazla meden\u00eele\u015fen \u00fcst tabakan\u0131n \u00e7ocuklar\u0131 ezans\u0131z semtlerde, yani alafranga terbiye ile yeti\u015firken, T\u00fcrk \u00e7ocuklu\u011funun en g\u00fczel r\u00fcyas\u0131n\u0131 g\u00f6remiyorlar. Bu \u00e7ocuklar\u0131n s\u00fct\u00fc \u00e7ok temiz, hilkatleri \u00e7ok metin olmal\u0131 ki ileride alafranga hayat T\u00fcrkl\u00fc\u011f\u00fc b\u00fcsb\u00fct\u00fcn sard\u0131ktan sonra milliyetlerine ba\u011fl\u0131 kalabilsinler, yoksa ne muhit, ne ya\u015fay\u0131\u015f, ne semt hi\u00e7bir \u015fey bu yavrulara T\u00fcrkl\u00fc\u011f\u00fc hissettiremez.<\/p>\n<p style=\"text-align:justify;\">Ah! B\u00fcy\u00fck cedlerimiz! Onlar da Galata, Beyo\u011flu gibi frenk semtlerine yerle\u015firlerdi, fakat yerle\u015ftikleri mahallede M\u00fcsl\u00fcmanl\u0131\u011f\u0131n n\u00fbru belirir, be\u015f vakitte ezan i\u015fitilir, asmal\u0131 min\u00e2re, g\u00f6lgeli mescid peyda olur; sokak k\u00f6\u015fesinde bir t\u00fcrbenin kandili uyan\u0131r, h\u00e2s\u0131l\u0131 o topra\u011f\u0131n o k\u00f6\u015fesi imana gelirdi. Beyo\u011flunu ve Galatay\u0131 saran yeni yap\u0131lar\u0131n y\u0131\u011f\u0131n\u0131 aras\u0131nda o mescidlerden, o t\u00fcrbelerden bir ikisi kald\u0131 da g\u00f6rd\u00fck ki cedlerimiz kefere frenk mahallelerinin topra\u011f\u0131na b\u00f6yle n\u00fcfuz ederlerdi. Biz bug\u00fcn\u00fcn T\u00fcrkleri bilakis \u015ei\u015fli, Ni\u015fanta\u015f\u0131, Kad\u0131k\u00f6y, Moda gibi k\u00fc\u00e7\u00fcc\u00fck bir \u015fehri and\u0131ran yerlere yerle\u015ftik, fakat o yerler M\u00fcsl\u00fcman r\u00fbhundan \u00e2r\u00ee, \u00e7orak ve kurudur. Bir \u00dcsk\u00fcdar\u2019a bak\u0131n\u0131nz bir de Kad\u0131k\u00f6y\u00fc\u2019ne. \u00dcsk\u00fcdar&#8217;\u0131n yan\u0131nda Kad\u0131k\u00f6y Tatavla (Kurtulu\u015f)\u2019y\u0131 and\u0131r\u0131r. Eski T\u00fcrklerin ruhlar\u0131 ile yeni T\u00fcrklerin ruhlar\u0131 aras\u0131ndaki fark\u0131 anlamak isterseniz, bu son as\u0131rda peyd\u00e2 olan semtlerle, \u0130stanbul i\u00e7lerini mukayese ediniz. Meden\u00eele\u015ftik\u00e7e M\u00fcsl\u00fcmanl\u0131ktan \u00e7\u0131kt\u0131\u011f\u0131m\u0131z\u0131 tabi\u00ee ve ho\u015f g\u00f6ren eblehler uza\u011fa de\u011fil, Balkan Devletlerinin \u015fehirlerine kadar gitsinler. G\u00f6r\u00fcrler ki ba\u015ftanba\u015fa yenile\u015fen o \u015fehirlerin her taraf\u0131nda \u00e7an kuleleri y\u00fckselir. Pazar ve yortu g\u00fcnleri \u00e7an sesleri i\u015fitilir. Manzara halk\u0131n dinini ve milliyetini hat\u0131rlat\u0131r. O \u015fehirler bizim yeni semtlerimiz gibi mill\u00ee ruhtan \u00e2r\u00ee de\u011fildirler. Art\u0131k T\u00fcrk milletinin ruhu bir r\u00e2yiha gibi u\u00e7tu mu? Hay\u0131r, b\u00fcy\u00fck bir k\u00fctlede yine o ruh var, fakat biz son nesil bir s\u00fcr\u00fc gibi, b\u00fcy\u00fck kafileden uzakla\u015ft\u0131k, kaybolduk, fakat daha uza\u011fa gitmeyece\u011fiz, yeni tarzda ya\u015fay\u0131\u015fla cedlerimizin diy\u00e2netini mezcedip bizi bu \u00e7orakl\u0131ktan, bu karanl\u0131ktan, bu uf\u00fbnetten kurtaracak m\u00fcr\u015fidler, \u015f\u00e2irler, edipler, hatibler, yeti\u015fmedi, fakat gayet tabii bir revi\u015fle b\u00fcy\u00fck kafileye, kendi kendimize d\u00f6nece\u011fiz.<\/p>\n<p style=\"text-align:justify;\">Dinsizli\u011fin, kay\u0131ts\u0131zl\u0131\u011f\u0131n aks\u00fclameli ba\u015flad\u0131 bile. \u00c7ocukluktan beri diy\u00e2net yolundan ayr\u0131lmam\u0131\u015f olan karde\u015flerimiz, bizim gibi r\u00fcc\u00fb hislerini itiraf edenlere hen\u00fcz inanm\u0131yorlar. Onlara tamamiyle iltic\u00e2 edece\u011fimiz zaman da bizi birden tan\u0131mayacaklar. \u00c7\u00fcnk\u00fc onlardan \u00e7ok ayr\u0131 ve uzak d\u00fc\u015ft\u00fck.<\/p>\n<p style=\"text-align:justify;\">D\u00f6rt sene evvel B\u00fcy\u00fckada\u2019da oturuyordum, bayramda bayram namaz\u0131na gitmeye niyetlendim, fakat frenk hayat\u0131n\u0131n gecesinde sabah namaz\u0131na kalk\u0131l\u0131r m\u0131? Sabah erkenden uyanamamak korkusu ile o gece hi\u00e7 uyumad\u0131m. Vakit gelince abdest ald\u0131m, B\u00fcy\u00fckada\u2019n\u0131n mahalle i\u00e7indeki s\u00e2kit yollar\u0131ndan kendi ba\u015f\u0131ma c\u00e2miye do\u011fru gittim. Vaiz k\u00fcrs\u00fcde vaaz ediyordu. Ben kap\u0131dan girince b\u00fct\u00fcn cemaatin g\u00f6zleri bana \u00e7evrildi. Beni, daha do\u011frusu bizim nesilden birini, camide g\u00f6rd\u00fcklerine \u015fa\u015f\u0131yorlard\u0131. Orada o saatte toplanan \u00dcmmet-i Muhammed, i\u00e7ine bir yabanc\u0131n\u0131n geldi\u011fini zannediyordu. Ben i\u00e7im h\u00fcz\u00fcnle dolu, yava\u015f yava\u015f gittim. Vaaz\u0131 diz \u00e7\u00f6k\u00fcp dinleyen iki hamal\u0131n aras\u0131na oturdum. Karde\u015flerim M\u00fcsl\u00fcmanlar b\u00fct\u00fcn cemaatin aras\u0131nda yaln\u0131z benim v\u00fcc\u00fbdumu hissediyorlard\u0131. Ben de onlar\u0131n nazarlar\u0131n\u0131 hissediyordum. Vaazdan sonra namazda ve hutbede onlar\u0131n i\u00e7ine kar\u0131\u015f\u0131p Muhammed sesi kula\u011f\u0131ma geldi\u011fi zaman g\u00f6zlerim ya\u015fla doldu. Onlarla kendimi yek-dil, yek-v\u00fccut olarak g\u00f6rd\u00fcm. O sabah, o M\u00fcsl\u00fcmanl\u0131\u011fa az \u00e2\u015fin\u00e2 B\u00fcy\u00fckada\u2019n\u0131n o k\u00fc\u00e7\u00fcc\u00fck camii i\u00e7inde, \u015fafakta ayn\u0131 milletin ruhlu bir cemaati idik. Namazdan \u00e7\u0131karken kap\u0131da \u00e2y\u00e2ndan Re\u015fid \u00c2kif Pa\u015fa durdu. Bayramla\u015fmay\u0131 unutarak elimi tuttu: \u201cBu bayram namaz\u0131nda iki defa mes\u2019udum. Hamdolsun sizlerden birini kendi ba\u015f\u0131na camiye gelmi\u015f g\u00f6rd\u00fcm! Berhud\u00e2r ol o\u011flum, g\u00f6zlerimi kapamadan evvel bunu g\u00f6rmek beni m\u00fctesell\u00ee etti!\u201d dedi.<\/p>\n<p style=\"text-align:justify;\">Hem geldi\u011fimi, hem de bayram\u0131m\u0131 tebrik etti. Yan\u0131ndaki eski adamlar da onun gibi tebrik ettiler. Bu basit h\u00e2diseden pek sam\u00eemi olarak haz duydular. O sabah g\u00f6nl\u00fcm her sabahtan fazla a\u00e7\u0131kt\u0131.<\/p>\n<p style=\"text-align:justify;\">Biz ki, min\u00e2reler ve a\u011fa\u00e7lar aras\u0131nda ezan seslerini i\u015fiterek b\u00fcy\u00fcd\u00fck. O m\u00fcb\u00e2rek muhitten \u00e7ok sonra ayr\u0131ld\u0131k. Biz b\u00f6yle bir sabah namaz\u0131nda anne millete d\u00f6nebiliriz. Fakat min\u00e2resiz ve ezans\u0131z semtlerde do\u011fan, frenk terbiyesiyle yeti\u015fen T\u00fcrk \u00e7ocuklar\u0131 d\u00f6necekleri yeri hat\u0131rlamayacaklar!<\/p>\n<p style=\"text-align:right;\"><em>Yahya Kemal Beyatl\u0131, Tevh\u00eed-i Efk\u00e2r Gazetesi, 25 \u015eaban 1340<\/em><\/p>\n<p><img loading=\"lazy\" data-attachment-id=\"1218\" data-permalink=\"https:\/\/kvlrap.wordpress.com\/2020\/01\/29\/ezansiz-semtler\/attachment\/1580066673243\/\" data-orig-file=\"https:\/\/kvlrap.files.wordpress.com\/2020\/01\/1580066673243.png\" data-orig-size=\"482,396\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"1580066673243\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2020\/01\/1580066673243.png?w=300\" data-large-file=\"https:\/\/kvlrap.files.wordpress.com\/2020\/01\/1580066673243.png?w=482\" class=\"alignnone  wp-image-1218\" src=\"https:\/\/kvlrap.files.wordpress.com\/2020\/01\/1580066673243.png?w=693&#038;h=569\" alt=\"1580066673243\" width=\"693\" height=\"569\" srcset=\"https:\/\/kvlrap.files.wordpress.com\/2020\/01\/1580066673243.png 482w, https:\/\/kvlrap.files.wordpress.com\/2020\/01\/1580066673243.png?w=150&amp;h=123 150w, https:\/\/kvlrap.files.wordpress.com\/2020\/01\/1580066673243.png?w=300&amp;h=246 300w\" sizes=\"(max-width: 693px) 100vw, 693px\" \/><\/p>"
    },
    "thr:total": "0",
    "comments": {
        "commentCount": null,
        "comments": []
    }
}