{
    "author": {
        "name": "kvl",
        "uri": "https:\/\/kvlrap.wordpress.com"
    },
    "title": {
        "@type": "html",
        "$": "KvL\u2019nin Eti Yenir mi?"
    },
    "link": [
        {
            "@rel": "alternate",
            "@type": "text\/html",
            "@href": "https:\/\/kvlrap.wordpress.com\/2017\/11\/11\/kvlnin-eti-yenir-mi\/"
        },
        {
            "@rel": "replies",
            "@type": "text\/html",
            "@href": "https:\/\/kvlrap.wordpress.com\/2017\/11\/11\/kvlnin-eti-yenir-mi\/#comments",
            "@thr:count": "1"
        },
        {
            "@rel": "replies",
            "@type": "application\/atom+xml",
            "@href": "https:\/\/kvlrap.wordpress.com\/2017\/11\/11\/kvlnin-eti-yenir-mi\/feed\/atom\/",
            "@thr:count": "1"
        }
    ],
    "id": "http:\/\/kvlrap.wordpress.com\/?p=210",
    "updated": "2018-05-05T08:45:56Z",
    "published": "2017-11-11T11:16:13Z",
    "category": {
        "@scheme": "https:\/\/kvlrap.wordpress.com",
        "@term": "Yaz\u0131lar"
    },
    "summary": {
        "@type": "html",
        "$": "KVL&#8217;N\u0130N ET\u0130 YEN\u0130R M\u0130? GEN\u00c7 NES\u0130L NE YES\u0130N? POP\u00dcLER K\u00dcLT\u00dcR\u00dcN RAP\u00dcLER KOLU, K\u00dcLT\u00dcR\u00dcN \u0130\u00c7\u0130NDE P\u0130\u015eEN BU KOLU YEMEK HELAL M\u0130D\u0130R? E\u011e\u0130T\u0130M BAKANI M\u0130LL\u0130 M\u0130D\u0130R, M\u0130LL\u0130YSE B\u0130Z\u0130 N\u0130\u00c7\u0130N \u00dcZMEKTE? GAZAL\u0130C\u0130 AYDINLAR \u0130BN R\u00dc\u015eD&#8217;E KAYINCA B\u0130Z K\u0130ME KAYMI\u015e OLDUK? HAN\u00c7ER YARASININ TEDAV\u0130S\u0130 \u0130\u00c7\u0130N SIRTIMIZA HANG\u0130 Y\u00d6NTEMLER\u0130 UYGULAMALIYIZ? VE YOLCULUK NEREYE HEM\u015eEHR\u0130M? SORULARI ETRAFINDA B\u0130R DENEME &#160; Evi &#8230; <a href=\"https:\/\/kvlrap.wordpress.com\/2017\/11\/11\/kvlnin-eti-yenir-mi\/\" class=\"more-link\">Okumaya devam et <span class=\"screen-reader-text\">KvL\u2019nin Eti Yenir&#160;mi?<\/span><\/a>"
    },
    "content": {
        "@type": "html",
        "$": "<p>KVL&#8217;N\u0130N ET\u0130 YEN\u0130R M\u0130? GEN\u00c7 NES\u0130L NE YES\u0130N? POP\u00dcLER K\u00dcLT\u00dcR\u00dcN RAP\u00dcLER KOLU, K\u00dcLT\u00dcR\u00dcN \u0130\u00c7\u0130NDE P\u0130\u015eEN BU KOLU YEMEK HELAL M\u0130D\u0130R? E\u011e\u0130T\u0130M BAKANI M\u0130LL\u0130 M\u0130D\u0130R, M\u0130LL\u0130YSE B\u0130Z\u0130 N\u0130\u00c7\u0130N \u00dcZMEKTE? GAZAL\u0130C\u0130 AYDINLAR \u0130BN R\u00dc\u015eD&#8217;E KAYINCA B\u0130Z K\u0130ME KAYMI\u015e OLDUK? HAN\u00c7ER YARASININ TEDAV\u0130S\u0130 \u0130\u00c7\u0130N SIRTIMIZA HANG\u0130 Y\u00d6NTEMLER\u0130 UYGULAMALIYIZ? VE YOLCULUK NEREYE HEM\u015eEHR\u0130M? SORULARI ETRAFINDA B\u0130R DENEME<\/p>\n<p>&nbsp;<\/p>\n<p style=\"text-align:right;\"><em>Evi terk et!<\/em><br \/>\n<em>\u015eark\u0131y\u0131 terk et!<\/em><br \/>\n<em> Kalbini terk et!<\/em><\/p>\n<p style=\"text-align:justify;\"><strong>1.<br \/>\n<\/strong>Nereyi terk ettik? Nereye gittik? D\u00f6n\u00fc\u015f ne zaman?<\/p>\n<p style=\"text-align:justify;\">C\u0131mb\u0131zla se\u00e7ilerek piyasaya s\u00fcr\u00fclm\u00fc\u015f c\u00fcmleler duyuyoruz etraftan. Ge\u00e7enlerde bir televizyon program\u0131nda, sunucu \u015f\u00f6yle bir \u015fey s\u00f6yledi: \u201cFilimdeki h\u0131rs\u0131z, esas\u0131nda Robin Hood gibi, \u00f6yle de\u011fil mi? G\u00f6revi, k\u00f6t\u00fc zenginden al\u0131p iyi fakire vermek.\u201d Robin Hood\u2019un g\u00f6revini y\u0131llarca, zenginden al\u0131p fakire vermek diye bilirdik biz. L\u00fcgatimizde bu gibi ayr\u0131mlar yoktu. Peki, kimmi\u015f bu \u2018k\u00f6t\u00fc zenginler\u2019 ve \u2018iyi fakirler\u2019? K\u0131rkta bir zek\u00e2t\u0131n\u0131 m\u0131 vermi\u015f de iyi olmu\u015f baz\u0131 zenginler? A\u00e7 insan\u0131n dini oldu\u011fu mu g\u00f6r\u00fclm\u00fc\u015f de k\u00f6t\u00fc olmu\u015f baz\u0131 fakirler? A\u00e7\u0131k a\u00e7\u0131k konu\u015fal\u0131m. Konu\u015fal\u0131m ama a\u00e7\u0131k a\u00e7\u0131k konu\u015facak kadar d\u00fcr\u00fcst m\u00fcy\u00fcz? Kiliseler ve Liseler d\u00fcr\u00fcst m\u00fcd\u00fcr? Onun dinleyicisi d\u00fcr\u00fcst m\u00fcd\u00fcr? Mesela bu KvL\u2019yi takip edebilir miyiz? G\u00fcvenilir midir onun gidece\u011fi yollar? Evi, \u015eark\u0131y\u0131 ve Kalbini terk et dediler. Onlar\u0131n pe\u015finden gidip de terk edilir mi bu g\u00fczelim yerler? \u00dcstelik evsizlerin, \u015fark\u0131s\u0131zlar\u0131n ve kalpsizlerin p\u0131trak gibi \u00e7o\u011fald\u0131\u011f\u0131 bu zamanda? B\u00f6yleyken bir Gemi\u2019yi b\u0131rak, ba\u015fkalar\u0131n\u0131n kay\u0131\u011f\u0131na bile binmeye korkar\u0131z. Fakat kaybedecek neyimiz var, kazanacak onca \u015fey varken?<\/p>\n<p style=\"text-align:justify;\">Kaybedecek hi\u00e7bir \u015feyi olmayan m\u00fclks\u00fczler miyiz? Yoksa kazanacak neredeyse hi\u00e7bir \u015feyi kalmam\u0131\u015f kodamanlar m\u0131y\u0131z? \u0130yi fakir miyiz, k\u00f6t\u00fc zengin mi? \u0130nternette dola\u015fan baz\u0131 bilgilere g\u00fcvenecek olursak, Amerika\u2019da, \u00f6zel i\u015fletmelere ait hapishanelerin sahipleri olan \u2018k\u00f6t\u00fc zenginler\u2019, Amerikal\u0131 gangster rap\u00e7ilere milyonlarca dolar para veriyormu\u015f. Neden b\u00f6yle bir \u015fey yap\u0131yorlar? \u015eark\u0131lar\u0131ndaki \u015fiddet, k\u00fcf\u00fcr, taciz i\u00e7erikli s\u00f6zleri art\u0131rmalar\u0131 i\u00e7in. B\u00f6ylece kendi gettolar\u0131nda ana ak\u0131m haline gelecekler, onlar\u0131 dinleyen insanlar, \u00f6zellikle de gen\u00e7ler daha kolay gaza gelecek, \u015fiddete ba\u015fvuracak, \u00e7etele\u015fecek, h\u0131rs\u0131zl\u0131k, gasp yapacak, tecav\u00fcz edecek ve en nihayetinde \u00f6zel i\u015fletmelere ait olan bu hapishaneleri boylayacaklar, b\u00f6ylece de hapishane sahibinin k\u00e2r\u0131 artacak. \u015eimdi o gen\u00e7lerin nas\u0131l bir \u015feye kurban gittiklerini, onlar\u0131n ailelerininse nas\u0131l bir ihanete u\u011frad\u0131klar\u0131n\u0131 bir d\u00fc\u015f\u00fcn\u00fcn. Kendi \u0131rk\u0131ndan, kendi mahallesinden \u00e7\u0131kan, ayn\u0131 kelimeleri kulland\u0131klar\u0131, benzer hayatlar\u0131 ya\u015fad\u0131klar\u0131, bu y\u00fczden de birer \u2018rol model\u2019 olarak g\u00f6rd\u00fckleri o rap\u00e7ilerin, bu gen\u00e7lere nas\u0131l ihanet ettiklerini bir d\u00fc\u015f\u00fcn\u00fcn. \u015eimdi de T\u00fcrkiye\u2019yi d\u00fc\u015f\u00fcn\u00fcn.<\/p>\n<p style=\"text-align:justify;\">Kimler nerelerden ne paralar al\u0131yor, kimler hangi i\u015flerle ge\u00e7imini sa\u011fl\u0131yor, kimler nerelerde okumu\u015f, nerelerde yeti\u015fmi\u015f? K\u00f6y Enstit\u00fclerinin kapat\u0131lmas\u0131n\u0131n ard\u0131ndan yeti\u015fen b\u00fct\u00fcn nesillere \u00fc\u00e7 se\u00e7enek sunuldu T\u00fcrkiye\u2019de, h\u00e2l\u00e2 da sunuluyor. Bunlar\u0131n ikisi halk aras\u0131nda en reva\u00e7ta olan\u0131. Bu se\u00e7eneklere ula\u015famasalar bile herkesin g\u00f6z\u00fc onlarda. \u00dc\u00e7 se\u00e7enek: \u0130mam Hatip\u2019e gideceksin; s\u00fcper liselere gideceksin ya da d\u00fcz liselere\/meslek liselerine gideceksin.<\/p>\n<p style=\"text-align:justify;\">\u0130mam Hatiplere gidenlerin yapabilece\u011fi meslekler belliydi: \u0130maml\u0131k, Din dersi \u00f6\u011fretmenli\u011fi, vaizlik vesaire. E\u011fer daha cambazsan siyasete at\u0131l\u0131rd\u0131n. Cambazl\u0131k m\u00fchim, \u00e7\u00fcnk\u00fc o zamanlar siyasal \u0130slam denen \u015feyin gelece\u011fini g\u00f6rmen gerekiyor. Yeterince cambaz olanlar\u0131n \u015fu an geldi\u011fi, getirildi\u011fi yerlerden belli bu.<\/p>\n<p style=\"text-align:justify;\">S\u00fcper liselere gidenlerin bir k\u0131sm\u0131n\u0131nsa ula\u015fmak istedi\u011fi yerler genellikle \u2018beyin g\u00f6\u00e7\u00fc\u2019 odakl\u0131yd\u0131. Doktor olup Amerika\u2019ya gitmek ya da e\u011fitiminin kalan\u0131n\u0131 Avrupa\u2019da tamamlamak filan derdindeydiler. Kalan k\u0131s\u0131m ise beyaz yakal\u0131 olarak \u00fcretim sekt\u00f6r\u00fcne ya da hizmet sekt\u00f6rlerinden birine girmek i\u00e7in \u00e7abal\u0131yordu.<\/p>\n<p style=\"text-align:justify;\">Meslek liseleri ve d\u00fcz liselere gidenlerin b\u00fcy\u00fck \u00e7o\u011funlu\u011fuysa mecburiyetten dolay\u0131 oralar\u0131 tercih ediyordu.<\/p>\n<p style=\"text-align:justify;\">Peki, bu \u00fc\u00e7 \u2018fabrika\u2019dan herhangi birine giren bir \u00f6\u011frencinin hali nedir? Bunu soran bir aile var m\u0131d\u0131r? Ben \u015fahit olmad\u0131m. Bu okullarda neler \u00f6\u011fretildi\u011fini sorgulayan bir Allah\u0131n kuluna rastlamad\u0131m.<\/p>\n<p style=\"text-align:justify;\">\u0130mam Hatip\u2019e gidene ne oldu? \u00d6\u011fretilen afyon din anlay\u0131\u015f\u0131n\u0131 benimsedi, kimisi \u00fcniversiteye devam etmek isteyip de al\u0131nmad\u0131 ve ge\u00e7mi\u015fin \u2018\u015faa\u015fas\u0131\u2019yla gaza gelerek T\u00fcrkiye\u2019yi u\u00e7urumun en dibine getirecek \u2018oy\u2019lar verdi.<\/p>\n<p style=\"text-align:justify;\">S\u00fcper liselere, anadolu ya da fen liselerine gidenlere ne oldu? Gidebilen yurtd\u0131\u015f\u0131na gitti. Gidemeyen buralarda baz\u0131 i\u015fleri kovalamaya \u00e7al\u0131\u015ft\u0131. Kalanlar da en az\u0131ndan a\u00e7 kalmayal\u0131m diye bir \u015feylerin yolunu tutturmaya, bir d\u00fczen kurmaya \u00e7al\u0131\u015ft\u0131lar.<\/p>\n<p style=\"text-align:justify;\">Meslek liselerine gidenler de nereden paray\u0131 bulabileceklerse o i\u015fi kovalad\u0131lar. Fabrikalara ya da sanayiye i\u015f\u00e7i olarak girdiler. Bir k\u0131sm\u0131 in\u015faat i\u015f\u00e7ili\u011fi, \u015fof\u00f6rl\u00fck gibi i\u015fler yapmaya ba\u015flad\u0131. Bir k\u0131sm\u0131 da turizmci, polis, esnaf, emlak\u00e7\u0131 vesaire oldu. Baban hangi imk\u00e2nlar\u0131 sunabiliyorsa o do\u011frultuda bir mesle\u011fin oluyordu.<\/p>\n<p style=\"text-align:justify;\">\u0130mam Hatiplerin verdi\u011fi afyon e\u011fitim, s\u00fcper liselerin verdi\u011fi muas\u0131r medeniyetlere d\u00f6n\u00fck e\u011fitim ve meslek liselerinin\/d\u00fcz liselerin \u2018gitti\u011fi yere kadar\u2019 psikolojisiyle verdi\u011fi e\u011fitim sonucunda T\u00fcrkiye\u2019de a\u015fa\u011f\u0131 yukar\u0131 \u00fc\u00e7 tip nesil yeti\u015fti. H\u00e2l\u00e2 da yeti\u015fmekte. Birbirine bu kadar z\u0131t g\u00f6z\u00fcken bu \u00fc\u00e7 tip \u00f6\u011frenci modelinin bir\u00e7ok ortak \u00f6zelli\u011fi vard\u0131 nedense. \u00dcretemeyen, t\u00fcketen, daima k\u00e2r-zarar mant\u0131\u011f\u0131yla d\u00fc\u015f\u00fcnen, kitap okumayan, \u2018vasat beyinli\u2019 ve ma\u011fdur. Bunlar her \u00fc\u00e7 tip \u00f6\u011frencide de bulunan \u00f6zelliklerdi. Ve bunlar\u0131n hepsi de nedense iktidarlar\u0131n i\u015fine gelecek \u015feylerdi.<\/p>\n<p style=\"text-align:justify;\">Burada k\u0131saca birka\u00e7 an\u0131m\u0131 anlatmak istiyorum. Konunun anla\u015f\u0131lmas\u0131 i\u00e7in ve \u00f6zelliklerini sayd\u0131\u011f\u0131m bu karakterleri bol keseden atmad\u0131\u011f\u0131m g\u00f6r\u00fcls\u00fcn diye bizzat ya\u015fad\u0131\u011f\u0131m birka\u00e7 olay\u0131 anlataca\u011f\u0131m. Neslimizin \u015fu anki halini anlamak gerekiyor.<\/p>\n<p style=\"text-align:justify;\">K\u0131br\u0131s\u2019ta \u00fcniversitede okuyan birine, \u201cAda birle\u015fir muhtemelen\u201d demi\u015ftim. Bunun kar\u015f\u0131l\u0131\u011f\u0131nda bana \u015f\u00f6yle bir \u015fey s\u00f6yledi: \u201cNe g\u00fczel i\u015fte, bir s\u00fcr\u00fc kar\u0131 gelir.\u201d Gelen \u2018kar\u0131lar\u2019 Rum kar\u0131lar\u0131 tabii. Benim de akl\u0131ma Orhun Yaz\u0131tlar\u0131 geldi: \u201c\u00c7inlilerin tatl\u0131 s\u00f6z\u00fcne, yumu\u015fak ipeklisine kan\u0131p T\u00fcrk halk\u0131, \u00e7ok say\u0131da \u00f6ld\u00fcn. T\u00fcrk halk\u0131, mutlak \u00f6leceksin.\u201d O T\u00fcrkler bu T\u00fcrklerdi demek ki.<\/p>\n<p style=\"text-align:justify;\">\u0130kinci hik\u00e2ye, bir \u00fcniversitenin s\u0131n\u0131f\u0131nda ger\u00e7ekle\u015fti. S\u0131n\u0131fta 3-4 tane Afrikal\u0131, 6-7 tane T\u00fcrk, 2-3 tane de Arap \u00f6\u011frenci vard\u0131. Hoca, s\u0131n\u0131ftaki bir T\u00fcrk \u00f6\u011frencinin s\u0131ras\u0131nda g\u00f6rd\u00fc\u011f\u00fc kitab\u0131 eline al\u0131p bakt\u0131. Ard\u0131ndan da g\u00fclerek s\u0131n\u0131fa g\u00f6sterdi. Hi\u00e7bir tepki alamay\u0131nca sordu: \u201c<em>Karl Marx. You know who is he, ha?<\/em>\u201d Yine hi\u00e7 kimse cevap vermeyince tekrar sordu: \u201c<em>You haven\u2019t heard of him before? Das Kapital?<\/em>\u201d Hoca inanamay\u0131p tek tek sordu \u00f6\u011frencilere. Afrikal\u0131lara, Araplara, T\u00fcrklere, tek tek. T\u00fcrklere, \u201cHi\u00e7 duymad\u0131n\u0131z m\u0131 o\u011flum hayat\u0131n\u0131zda Karl Marx\u2019\u0131?\u201d diye T\u00fcrk\u00e7e de tekrarlad\u0131 soruyu. S\u0131n\u0131ftaki hi\u00e7 kimsenin bilmedi\u011fi anla\u015f\u0131l\u0131nca hoca k\u0131saca anlatmaya \u00e7al\u0131\u015ft\u0131.<\/p>\n<p style=\"text-align:justify;\">\u00dc\u00e7\u00fcnc\u00fc hik\u00e2ye bir markette ge\u00e7iyor. Gen\u00e7 bir \u00e7ocuk, ald\u0131\u011f\u0131 \u00fcr\u00fcn\u00fc kasadan ge\u00e7irirken, kasiyer bir yanl\u0131\u015fl\u0131k yap\u0131yor, bunun \u00fczerine de \u00e7ocuk, \u201cSorun de\u011fil, ben de markette \u00e7al\u0131\u015f\u0131yorum, bilirim nas\u0131l oldu\u011funu\u201d diyor. Kasiyer g\u00fcl\u00fcms\u00fcyor. \u00c7ocuk devam ediyor: \u201cS\u00fcpermarketler \u00fcniversite mezunlar\u0131yla dolu.\u201d \u201cSen ne mezunusun?\u201d diye soruyor kasiyer. \u201cTarih.\u201d \u201cNe g\u00fczel. Tarih okumay\u0131 isterdim.\u201d \u201cSen ne okuyorsun?\u201d \u201cM\u00fchendislik. Epeyi al\u00e2kas\u0131z. Hangi tarih\u00e7ileri okursun?\u201d \u201cHalil \u0130nalc\u0131k.\u201d \u201cTabii, o olmazsa olmaz. Ba\u015fka?\u201d D\u00fc\u015f\u00fcnmeye ba\u015fl\u0131yor tarih\u00e7i. \u0130yice d\u00fc\u015f\u00fcn\u00fcyor. \u201c\u015eu \u015fey vard\u0131\u2026 \u0130smi akl\u0131ma gelmedi. Ge\u00e7enlerde televizyondayd\u0131 hatta. \u00dc\u00e7\u00fcnc\u00fc Selim\u2019le ilgili konu\u015fuyordu.\u201d Ayn\u0131 program\u0131 kasiyer de izlemi\u015f olacak ki, \u201c\u0130lber Ortayl\u0131 m\u0131?\u201d diyor. \u201cHeh, o!\u201d diye \u00fcnl\u00fcyor tarih\u00e7i. \u201cBa\u015fka?\u201d diye soruyor kasiyer. Tarih\u00e7inin akl\u0131na ba\u015fka tarih\u00e7i gelmiyor. \u201cSen tarihle ilgili kitaplar okur musun?\u201d diye soruyor kasiyere. \u201cOkumaya \u00e7al\u0131\u015f\u0131yorum. Toynbee\u2019yle \u0130bn Haldun\u2019u okuman\u0131 tavsiye ederim\u201d diyor kasiyer. Tarih mezunu \u00e7ocuk Toynbee\u2019yi ilk defa duydu\u011funu s\u00f6yl\u00fcyor. \u0130bn Haldun\u2019uysa duymu\u015f ama hi\u00e7 okumam\u0131\u015f.<\/p>\n<p style=\"text-align:justify;\">Uzatt\u0131m, biliyorum. Fakat daha da uzatmak istiyorum. Uzat\u0131p sizi s\u0131kmak, bunaltmak istiyorum. \u0130\u00e7iniz s\u0131k\u0131ls\u0131n. Zay\u0131f olanlar okumay\u0131 yar\u0131da b\u0131raks\u0131n bu sayede. Zay\u0131f olanlar, dert edinecek r\u00fc\u015fte eri\u015fememi\u015f olanlar, ne sunulursa onu alanlar, sosyal medya profilinin ana sayfas\u0131nda okudu\u011fu, g\u00f6rd\u00fc\u011f\u00fc \u015feylerden ba\u015fka bir \u015fey \u00f6\u011frenmeye talip olmayanlar, bo\u015f bir kafayla T\u00fcrk\u00e7e rap yapanlar ve onunla gaza gelenler, T\u00fcrk\u00e7e rapin gen\u00e7lere berbat \u015feyler a\u015f\u0131lamas\u0131n\u0131 isteyenler, T\u00fcrk\u00e7e rapi, kendilerinin miskinlik, \u015fehvet, haset ve kibir organlar\u0131n\u0131n ok\u015fanmas\u0131 i\u00e7in dinleyenler ve yapanlar, \u2018k\u00f6t\u00fc zenginler\u2019e kar\u015f\u0131 \u2018iyi fakirler\u2019 olanlar canlar\u0131 s\u0131k\u0131l\u0131p da \u00e7\u0131ks\u0131n istiyorum. Kalanlar\u0131n da i\u00e7leri s\u0131k\u0131ls\u0131n istiyorum. Dertlensinler.<\/p>\n<p style=\"text-align:justify;\">Lise. Anadolu Lisesi. Lisenin koridorunda resim sergisi a\u00e7\u0131lm\u0131\u015f. Resimler aras\u0131nda Pablo Picasso\u2019nunkiler a\u011f\u0131rl\u0131kta. Derste \u00f6\u011fretmenin biri, be\u011fendiniz mi sergiyi minvalinde bir \u015feyler soruyor. \u00d6\u011frencilerden, denemelerde ve derslerin imtihanlar\u0131nda genelde okulun birincisi ya da ikincisi olan k\u0131z \u015funu soruyor: \u201cHocam, o resimlerdeki ki\u015filerin neden a\u011f\u0131zlar\u0131-burunlar\u0131 kare-\u00fc\u00e7gen \u015feklinde?\u201d Di\u011fer \u00f6\u011frenciler de onu onayl\u0131yor ve itiraz ediyorlar resimlere. Ba\u015fka bir \u00f6\u011frenci g\u00fclerek okul birincisi k\u0131za cevap veriyor: \u201cK\u00fcbizm anlay\u0131\u015f\u0131na g\u00f6re resmedildikleri i\u00e7in \u00f6yleler onlar.\u201d K\u0131z s\u0131k\u0131larak \u015f\u00f6yle bir \u015fey s\u00f6yl\u00fcyor: \u201cOf, sen de her \u015feyi siyasete ba\u011fl\u0131yorsun. Ne al\u00e2kas\u0131 var?\u201d Evet, sonuna\u00a0<em>izm<\/em>\u00a0gelen\u00a0her kelimenin siyas\u00ee bir tabir oldu\u011funu d\u00fc\u015f\u00fcn\u00fcyor okul birincisi lise son s\u0131n\u0131ftaki bu k\u0131z.<\/p>\n<p style=\"text-align:justify;\">Velhas\u0131l, Ve\u2019l Asr. B\u00f6yle bir \u00e7a\u011fa geldik. Ne demi\u015ftik? \u0130mam hatipler, s\u00fcper liseler, meslek liseleri. Bu arada kimler \u00e7ift\u00e7i oldu, kimler hayvanc\u0131l\u0131kla u\u011fra\u015fmakta karar k\u0131ld\u0131 bilmiyoruz. Fakat bunun olmamas\u0131 i\u00e7in k\u00f6yl\u00fcn\u00fcn s\u0131rt\u0131na her t\u00fcrl\u00fc y\u00fck\u00fc \u00f6nceden bindirdiler. K\u00f6yl\u00fc babalar da tarlas\u0131n\u0131, hayvan\u0131n\u0131 sat\u0131p \u00e7ocu\u011funu okutmak i\u00e7in \u00e7abalad\u0131. Kimisi okuyabildi kimisi geriye bakt\u0131\u011f\u0131nda d\u00f6necek k\u00f6y bulamad\u0131. \u015eehre mahk\u00fbm oldular.<\/p>\n<p style=\"text-align:justify;\">\u015eimdi bu \u00fc\u00e7 se\u00e7ene\u011fin herhangi birinden \u00e7\u0131kan gen\u00e7 bir bireyden ne beklenebilir? Bunu soral\u0131m. Bu \u00e7ocuklar\u0131n, Amerika\u2019daki gettolarda ya\u015fayan \u00e7ocuklardan ne fark\u0131 var? Oradaki rap\u00e7ilerin yapt\u0131\u011f\u0131 \u015feyi burada kim yap\u0131yor? Onlar\u0131 \u00e7eteci rap\u00e7iler ve hayat ko\u015fullar\u0131 bu noktalara getiriyorsa, buradaki \u00e7ocuklar\u0131 kim bu noktaya getiriyor? Hangi nokta diye soruyorsan\u0131z ilkokulu ve liseyi bitireli epeyi uzun zaman olmu\u015f olmal\u0131 ki unutmu\u015fsunuz demektir. Mezun hayat\u0131n\u0131zda ba\u015far\u0131lar. Fakat \u015funu s\u00f6yleyelim ki, Amerika\u2019n\u0131n gettolar\u0131ndaki okullarda, \u00f6\u011fretmenler, \u00e7ocuklara nas\u0131l ki bir \u015feyler \u00f6\u011fretmeyi ge\u00e7mi\u015f, okula sil\u00e2h getirmesinler, o bile yeterlidir diye d\u00fc\u015f\u00fcn\u00fcyorlarsa, bizde de bir \u015feyler \u00f6\u011fretmeyi ge\u00e7mi\u015f, biraz ahlakl\u0131 ya da daha sek\u00fcler bir ifadeyle, sayg\u0131l\u0131 olsunlar yeterli diye d\u00fc\u015f\u00fcnmekteler. Do\u011fudaki durum \u00e7ok daha fena. \u00d6\u011fretmenine b\u0131\u00e7ak \u00e7eken, \u201cBana \u0130ngilizce \u00f6\u011fretece\u011fine kendin K\u00fcrt\u00e7e \u00f6\u011fren\u201d diyen \u00f6\u011frenciler var.<\/p>\n<p style=\"text-align:justify;\">Okulda arama yap\u0131ld\u0131\u011f\u0131nda sigaras\u0131n\u0131, telefonunu saklayanlar\u0131n haricinde uyu\u015fturucu saklayanlar da peyda oldu. \u00d6zellikle \u00f6zel okullarda mutlaka her mezunun \u015fahit oldu\u011fu bir \u201cseks dedikodusu\u201d, \u201c\u00e7\u0131plak foto\u011fraf\u201d ya da \u201cseks kaseti\u201d olay\u0131 ya\u015fan\u0131yor. \u0130nsanl\u0131ktan \u00e7\u0131k\u0131lm\u0131\u015f\u00e7as\u0131na i\u015fler yap\u0131l\u0131yor. Ben bir\u00e7o\u011funa \u015fahit oldum. \u00c7o\u011fumuzun akl\u0131nda lise an\u0131lar\u0131 buruk ama g\u00fcl\u00fcmseten tecr\u00fcbeler olarak kalm\u0131\u015ft\u0131r. Fakat bir baba gibi d\u00fc\u015f\u00fcnd\u00fc\u011f\u00fcn\u00fczde i\u015fler hi\u00e7 de insanca de\u011fil. Tuvaletteki sabun koyma yerlerine i\u015feyenler, tuvaletlere yiyecek atanlar, derste porno izleyen hatta mast\u00fcrbasyon yapanlar, k\u0131zlar\u0131n etek altlar\u0131n\u0131 foto\u011fraflayan erkekler, masan\u0131n \u00fczerine \u00e7\u0131k\u0131p, dans ederek ete\u011fini kald\u0131ran k\u0131zlar, okulun \u00fccra yerlerinde ili\u015fkiye girenler. Bunlar, benim \u015fahit olduklar\u0131m. Akl\u0131ma gelmeyen bir\u00e7ok \u015fey daha var.<\/p>\n<p><strong>2.<br \/>\n<\/strong>Cinayetin izah\u0131ndan sonra, \u015fimdi de olay\u0131n faillerine gelelim.<\/p>\n<p style=\"text-align:justify;\">Halk\u0131n sapt\u0131r\u0131lmas\u0131ndan kim sorumludur? Kendisi mi, y\u00f6neticiler mi? Yoksa ayd\u0131n m\u0131? Yalana kanan, kendisi de yalanc\u0131 oldu\u011fu i\u00e7in mi kanmakta? \u00c7o\u011fu zaman bu b\u00f6yle. O halde t\u00fcm sorumluluk halk\u0131n kendisinde mi? Herkes kendisinden sorumlu. Fakat ayd\u0131nlar\u0131n ve y\u00f6neticilerin durumu farkl\u0131. Y\u00f6neticiler kat\u2019\u00ee suretle y\u00f6nettikleri herkesten sorumludur. Bu kesin. Bu y\u00fczden de o y\u00f6netim makam\u0131na ya cahil cesaretli aptal insanlar ya d\u00fcnyan\u0131n en k\u00f6t\u00fc insanlar\u0131 ya da (k\u00fc\u00e7\u00fcc\u00fck bir ihtimal de olsa) \u00f6z\u00fc en iyi \u015fekilde bilen liyakat sahibi insanlar gelir. Y\u00f6neticiyi getiren halk da y\u00f6netici kadar sorumludur.<\/p>\n<p style=\"text-align:justify;\">Peki, ya ayd\u0131nlar? Onlar\u0131n sorumlulu\u011fu daha fazlad\u0131r, g\u00fcnah\u0131 daha b\u00fcy\u00fckt\u00fcr. E\u011fer iktidar\u0131n sofras\u0131ndan yiyip i\u00e7en bir ayd\u0131nsa ve iktidar da halk\u0131na zulmediyorsa, iktidar\u0131 peki\u015ftirdi\u011fi i\u00e7in y\u00f6netici y\u00f6n\u00fcnden; halk\u0131 uyarmad\u0131\u011f\u0131, uyand\u0131rmad\u0131\u011f\u0131, uyu\u015fturdu\u011fu i\u00e7in de halk y\u00f6n\u00fcnden su\u00e7ludur. Bu y\u00fczden g\u00fcnah\u0131 katmerlidir.<\/p>\n<p style=\"text-align:justify;\">Peki, e\u011fer halk\u0131n\u0131 tan\u0131mayan, bilmeyen bir ayd\u0131nsa? Bu sefer de yapt\u0131klar\u0131 daha k\u00f6t\u00fc bir iktidara zemin haz\u0131rlad\u0131\u011f\u0131 i\u00e7in y\u00f6netici y\u00f6n\u00fcnden; daha k\u00f6t\u00fc seviyede bir halk haz\u0131rlad\u0131\u011f\u0131 i\u00e7in de halk y\u00f6n\u00fcnden su\u00e7ludur. Yani g\u00fcnah\u0131 katmerlinin de katmerlisidir.<\/p>\n<p style=\"text-align:justify;\">Halk\u0131n su\u00e7u ise kand\u0131r\u0131l\u0131rkenki fark\u0131ndal\u0131\u011f\u0131 kadard\u0131r. \u00d6rne\u011fin namaz\u0131n\u0131 k\u0131lan, orucunu tutan bir k\u00f6yl\u00fc baba, o\u011fluma\/k\u0131z\u0131ma g\u00e2vurca \u015feyler \u00f6\u011fretmesinler, Kur\u2019an \u00f6\u011frensin, namaz k\u0131ls\u0131n, vatan\u0131na, milletine hay\u0131rl\u0131, ahlakl\u0131 birisi olsun diye d\u00fc\u015f\u00fcnerek, \u00e7ocu\u011funu \u0130mam Hatip\u2019e yazd\u0131r\u0131yorsa; bunu yaparken hangi derecede, \u201c\u0130ktidar zaten M\u00fcsl\u00fcmanlar\u0131n elinde, \u0130sl\u00e2m\u2019\u0131n gelece\u011fi parlak, bir yerlerden makam mevki gelir, a\u00e7 komazlar bizim o\u011flan\u0131\/k\u0131z\u0131, \u0130mam Hatipli olunca bakars\u0131n biz de bir yerlerden faydalan\u0131r\u0131z, partiye de \u00fcye oluruz, biraz rahatlar\u0131z, \u00e7ocuklar\u0131m\u0131za bir yerlerden toprak filan da ayarlar, miras b\u0131rak\u0131r\u0131z\u201d diye d\u00fc\u015f\u00fcn\u00fcyorsa, o derecede su\u00e7ludur. Yani kabahati, \u00e7akall\u0131\u011f\u0131 kadard\u0131r. Ne kadar art niyetliyse, ne kadar cebini d\u00fc\u015f\u00fcnd\u00fcyse, ne kadar kamu mal\u0131n\u0131 di\u011ferleriyle birlikte ya\u011fmalamay\u0131 d\u00fc\u015f\u00fcnd\u00fcyse o kadar su\u00e7ludur. Bu bak\u0131mdan ayd\u0131n ve y\u00f6netici kadar olmasa da onun da epeyice su\u00e7u vard\u0131r. Ama kendi g\u00fcnah\u0131ndan dolay\u0131 sadece.<\/p>\n<p style=\"text-align:justify;\">Gelelim tekrar ayd\u0131na.<\/p>\n<p style=\"text-align:justify;\">\u0130ki tip \u2018ayd\u0131n\u2019 var. Biri yalandan, di\u011feri ger\u00e7ek. Biri pop\u00fcler k\u00fclt\u00fcr icrac\u0131s\u0131, di\u011feri halktan kopmayan. Pop\u00fcler k\u00fclt\u00fcr ile halktan kopmamak aras\u0131nda bariz bir \u00e7izgi var. \u0130lkinde halk\u0131n dedi\u011fini yapars\u0131n, ki bu en yan\u0131lt\u0131c\u0131 i\u015ftir. Onun isteklerini kar\u015f\u0131lars\u0131n. Bu istekler oburluk, \u015fehvet, tembellik gibi \u015feyler \u00fczerinedir. Mesela bakars\u0131n ki halk\u0131n gen\u00e7leri ma\u011fdur. Onlar\u0131n nefsini s\u0131nayan \u00e7ok\u00e7a \u015fey var ve onlar da paras\u0131zl\u0131ktan ya da ba\u015fka \u015feylerden dolay\u0131 iki arada bir derede iyice bocalay\u0131p duruyorlar. Turizm politikan\u0131 tamamen Olgalara, Nata\u015falara, sekse ve i\u00e7kiye g\u00f6re kurars\u0131n. Buna arac\u0131 olarak da \u2018ayd\u0131n\u2019lar\u0131, eli kalem tutanlar\u0131, gazeteleri, medyay\u0131 kullan\u0131rs\u0131n. Ya da diyelim ki halk\u0131n \u00fczerinde \u00e7ok fazla bask\u0131 var, fukaral\u0131k, yoksunluk, ba\u011f\u0131ml\u0131l\u0131klar, stres vesaire. Bu da \u00e7ok\u00e7a \u015fiddete yol a\u00e7\u0131yor. Bask\u0131 alt\u0131ndaki babalar kar\u0131lar\u0131n\u0131 d\u00f6v\u00fcyor, \u00e7ocuklar\u0131na dayak at\u0131yor, lanet i\u015fler yap\u0131yor. Baba, a\u00e7\u0131yor televizyonu ve haberleri izliyor. Kim kimi doland\u0131rm\u0131\u015f, kim kiminle yatm\u0131\u015f, hangi siyaset\u00e7i ne demi\u015f, hangi ter\u00f6r \u00f6rg\u00fct\u00fc ne eylemi yapm\u0131\u015f, nerede ne rezillik olmu\u015f izliyor. B\u00f6yle bir d\u00fcnyada da ister istemez insanlara, hatta kar\u0131s\u0131na, k\u0131z\u0131na dahi g\u00fcvenemez hale geliyor. B\u00f6yle bir durumda da karakterine ba\u011fl\u0131 olarak ya hi\u00e7bir \u015feyi umursamaz hale geliyor ya da a\u015f\u0131r\u0131 derecede paranoyakla\u015f\u0131yor bu baba. Ya hi\u00e7bir \u015feyi umursamayarak, herkes her t\u00fcrl\u00fc pisli\u011fi yemi\u015f, bir keriz biz kalm\u0131\u015f\u0131z psikolojisiyle g\u00f6z\u00fc d\u0131\u015far\u0131 kay\u0131yor. Kar\u0131s\u0131n\u0131 aldat\u0131yor, zengin olma hevesine d\u00fc\u015f\u00fcyor vesaire. Buna kar\u015f\u0131 \u00e7\u0131kan kar\u0131s\u0131n\u0131, k\u0131z\u0131n\u0131 d\u00f6v\u00fcyor. Bir yandan da i\u00e7kiye filan ba\u015fl\u0131yor. Di\u011fer tip olan paranoyak baban\u0131n da bu haberlerden sonra en b\u00fcy\u00fck korkusu kendisi, yani kendisinin insanlardaki \u2018imaj\u2019\u0131 oluyor. Bu y\u00fczden de b\u00f6yle pislik bir d\u00fcnyada, s\u00fcrekli olarak \u2018ya namuslar\u0131na leke gelirse?\u2019 paranoyakl\u0131\u011f\u0131n\u0131 ya\u015f\u0131yor. Kar\u0131s\u0131n\u0131n, k\u0131z\u0131n\u0131n, devlet baban\u0131n, vatan annenin namuslar\u0131na ya leke gelirse? Haberlerin ard\u0131ndan diziler ba\u015fl\u0131yor. Bilin bakal\u0131m dizilerde neler var? Tabii ki de halktaki bu damar\u0131 g\u00f6ren yap\u0131mc\u0131lar\u0131n \u00e7ektirdi\u011fi, namus, t\u00f6re, \u015fiddet, \u2018di\u015filik\u2019, aile facialar\u0131, aldatmalar, sava\u015f, askerler, milliyet\u00e7ilik, ter\u00f6ristler, \u2018testosteron\u2019, orospular, \u015ferefsizler ve bilumum \u015fey. Baba, bir yandan \u015ferefsizleri g\u00f6rerek \u00f6fkeden deliye d\u00f6n\u00fcyor, bir yandan da \u2018kahramanlar\u2019\u0131 g\u00f6rerek gaza geliyor. Ve kendi k\u00fc\u00e7\u00fck d\u00fcnyas\u0131nda k\u00fc\u00e7\u00fck g\u00fcnahlarla kavrulup gidiyor.<\/p>\n<p style=\"text-align:justify;\">\u2018Ayd\u0131nlar\u2019\u0131n bir k\u0131sm\u0131 halk\u0131n bu gibi hasletlerini ok\u015fayarak icra ederler i\u015flerini ya da icra edilmesine sebep olurlar. Bunlar\u0131n halk i\u00e7in k\u00f6t\u00fc oldu\u011funu, bu \u015feylerin onlar\u0131 canavara ve d\u00fcnyay\u0131 da bombok bir yere \u00e7evirdi\u011fini bilirler ama cepleri daha da \u015fi\u015fsin diye bunlar\u0131 yapmaya devam ederler. Sonra da halka, \u2018\u00fcnl\u00fcler\u2019, \u2018me\u015fhurlar\u2019, \u2018sanat\u00e7\u0131lar\u2019, \u2018\u015fark\u0131c\u0131lar\u2019, \u2018oyuncular\u2019, \u2018yap\u0131mc\u0131lar\u2019 falan filan diye karakterli ve \u00f6nemli ki\u015filermi\u015f gibi tan\u0131t\u0131l\u0131rlar. \u015eark\u0131c\u0131 diye tan\u0131t\u0131lan\u0131 \u015fark\u0131c\u0131, bilim adam\u0131 diye sunulan\u0131 bilim adam\u0131, \u015fair diye yutturulan\u0131 \u015fair, tarih\u00e7i diye kakalanan\u0131 tarih\u00e7i sayar halk.<\/p>\n<p style=\"text-align:justify;\">\u201c\u0130ki tip \u2018ayd\u0131n\u2019 var&#8230; \u2026Biri pop\u00fcler k\u00fclt\u00fcr icrac\u0131s\u0131, di\u011feri halktan kopmayan. Pop\u00fcler k\u00fclt\u00fcr ile halktan kopmamak aras\u0131nda bariz bir \u00e7izgi var. \u0130lkinde halk\u0131n dedi\u011fini yapars\u0131n, ki bu en yan\u0131lt\u0131c\u0131 i\u015ftir\u201d dedim giri\u015fte. Gelelim di\u011ferine.<\/p>\n<p style=\"text-align:justify;\">Di\u011ferinde halkla birlikte oldu\u011fun i\u00e7in halk\u0131n ihtiyac\u0131 olan \u015feyi yapars\u0131n. Yani zaten onlar\u0131n aras\u0131nda ya\u015fad\u0131\u011f\u0131n, onlar\u0131n hislerini tatt\u0131\u011f\u0131n, onlar\u0131n \u00e7ilelerini \u00e7ekti\u011fin, onlarla hemhal oldu\u011fun i\u00e7in onlar\u0131 tan\u0131rs\u0131n. Onlar\u0131 tan\u0131d\u0131\u011f\u0131n i\u00e7in kendini de tan\u0131rs\u0131n. Kendini tan\u0131d\u0131\u011f\u0131n i\u00e7in de onlar\u0131 tan\u0131rs\u0131n. Onlar\u0131n neye ihtiyac\u0131 oldu\u011funu kendi i\u00e7inde hissedersin, bilirsin. Ve bunun i\u00e7in ko\u015fturursun. Derdin bu olur.<\/p>\n<p style=\"text-align:justify;\">Diyelim ki halkta k\u00f6t\u00fc huylar g\u00f6rd\u00fcn, ki bu sende de mutlaka vard\u0131r, o halde kendini d\u00fczeltmeye bakars\u0131n. Bir erkeksin ve kar\u0131ya k\u0131za sap\u0131k\u00e7a m\u0131 bak\u0131yorsun? \u00d6nce davran\u0131\u015f olarak bunu keseceksin. \u0130\u00e7inde h\u00e2l\u00e2 buna kar\u015f\u0131 bir istek olacak. Fakat davran\u0131\u015f olarak bunu yapmay\u0131 kesti\u011fin i\u00e7in d\u00fc\u015f\u00fcncen de iyile\u015fecek. D\u00fc\u015f\u00fcncenin ard\u0131ndan da niyetin iyile\u015fecek. Sen iyile\u015fince toplum, bir t\u00fcm\u00f6rl\u00fc h\u00fccreden daha kurtularak biraz daha iyiye gitmi\u015f olacak. Sonra da bu tedavi toplumda yay\u0131lacak. Nas\u0131l yay\u0131lacak? Sen yayacaks\u0131n. Tabii ki herkes d\u00fczelmeyecek, fakat d\u00fczelen insanlar \u00f6yle bir d\u00fczen kuracak ki, k\u00f6t\u00fc insanlar dahi iyi \u015feyler yapmaya zorlanacak. Bunun s\u0131ralamas\u0131 budur. Fakat bunlar\u0131n ger\u00e7ekle\u015fmesi upuzun zaman al\u0131r. S\u0131rf bir ki\u015finin iyile\u015fmesi bile uzunca bir zamana t\u00e2bidir. Tabii bir yandan kad\u0131nlara bakma huyunu d\u00fczeltmeye \u00e7al\u0131\u015f\u0131rken ba\u015fka bir yandan ba\u015fka t\u00fcrl\u00fc m\u00fclkiyet tutkular\u0131n\u0131 azd\u0131r\u0131rsan hi\u00e7bir zaman kurtulamazs\u0131n. Bunlar\u0131n hepsi bir b\u00fct\u00fcnd\u00fcr ve b\u00fct\u00fcn olarak bir ya\u015fama bi\u00e7imidir. Fakat yine de insan m\u00fckemmeli yakalayamaz. Bu y\u00fczden ahirette g\u00fcnahlar\u0131 ve sevaplar\u0131 kar\u015f\u0131la\u015ft\u0131r\u0131l\u0131r. Her iki hanede de bir say\u0131 yazmak zorunda. Yazm\u0131yorsa o ki\u015fi ya melektir ya da bebek.<\/p>\n<p style=\"text-align:justify;\">E\u011fer halk\u0131n aras\u0131nda ya\u015fayarak onlar\u0131n derdiyle dertlenirsen, kendini de halk\u0131 da d\u00fcr\u00fcst\u00e7e kurtarmak i\u00e7in inan\u00e7la \u00e7abalarsan (ve bir g\u00fcn elbet kurtulacaklar\u0131na inan\u0131rsan) ve bunu \u00f6mr\u00fcn\u00fcn son \u00e2n\u0131na kadar sebatla devam ettirirsen (ki bu y\u00fczden son nefesimizde kelime-i \u015fehadet getirmeye \u00e7al\u0131\u015f\u0131r\u0131z, son \u00e2n\u0131nda bile \u0130sl\u00e2m davan\u0131 s\u00fcrd\u00fcrd\u00fc\u011f\u00fcn kayda ge\u00e7sin diye) cihat etmi\u015f olursun.<\/p>\n<p style=\"text-align:justify;\">Halk\u0131 tan\u0131mazsan, \u2018k\u00f6t\u00fc zenginler ve iyi fakirler\u2019 \u015feklinde sa\u00e7malayan televizyon sunucusuna itiraz edemeyip, sordu\u011fu sorulara \u015fap\u015fal \u015fap\u015fal cevap verirsin. Halk\u0131 tan\u0131mazsan, k\u00f6ye ta\u015f\u0131nan kerhaneyi konu alan bir hik\u00e2yenin i\u00e7inde ne k\u00f6yl\u00fcler taraf\u0131ndan ne de ba\u015fkalar\u0131 taraf\u0131ndan \u2018zina\u2019 kelimesinin kullan\u0131ld\u0131\u011f\u0131 bir senaryo yazar ve bunu \u00e7ekmesi i\u00e7in vasat birine satars\u0131n. \u00c7\u00fcnk\u00fc halk\u0131 tan\u0131maktan acizsindir. Allah seni, bunu tatmaktan aciz k\u0131lm\u0131\u015ft\u0131r. Sonra da b\u00f6yle komik i\u015flere imza atars\u0131n i\u015fte: <em>Cing\u00f6z Recai, Uzaklarda Arama<\/em>.<\/p>\n<p style=\"text-align:justify;\">Halk\u0131 tan\u0131mak da meziyet de\u011fil. Bu tan\u0131\u015fmay\u0131 ni\u00e7in yapt\u0131n? Onu kaz\u0131klamak i\u00e7in mi ona yard\u0131m etmek i\u00e7in mi? Kaz\u0131klamak i\u00e7inse c\u00fcmlelerini c\u0131mb\u0131zla se\u00e7er, t\u0131rnak\u00e7\u0131l\u0131k yapars\u0131n. Biraz vicdan\u0131n varsa rekl\u00e2m i\u015fine girdi\u011fin i\u00e7in \u015fiiri b\u0131rak\u0131rs\u0131n. O vicdan da k\u00f6reldi\u011fi vakit y\u0131llard\u0131r k\u00f6t\u00fcledi\u011fin \u015firketlere kendini pe\u015fke\u015f \u00e7ekersin. \u0130yice ka\u015farland\u0131\u011f\u0131n vakit de banka rekl\u00e2m\u0131 bile alsan, pi\u015fkin pi\u015fkin, \u015fiir yazmaya devam etti\u011fini s\u00f6ylersin zavall\u0131 bir kad\u0131nla yapt\u0131\u011f\u0131n zavall\u0131ca bir s\u00f6yle\u015fide.<\/p>\n<p style=\"text-align:justify;\"><strong>3.<br \/>\n<\/strong>Ne demi\u015ftik? Velh\u00e2s\u0131l Ve\u2019l Asr. S\u00f6z\u00fcn k\u0131sas\u0131, Asr S\u00fbresi. S\u00f6z\u00fcn k\u0131sas\u0131, \u00e7a\u011f. \u201c\u00c7a\u011f dile gelsin. \u0130nsano\u011flu kesinlikle ziyan i\u00e7indedir.\u201d \u00c7a\u011f, \u00e7a\u011f\u0131m\u0131z, \u00e7a\u011f\u0131m\u0131z\u0131n insan\u0131 ziyan i\u00e7indedir. S\u00f6ze b\u00f6yle ba\u015flad\u0131k. Nereye geldik? Terk edi\u015fe. Evi, \u015fark\u0131y\u0131, kalbimizi terk ettik. \u0130nsanlar\u0131 da buna \u00e7a\u011f\u0131rd\u0131k. \u201cEvi terk edip, \u015fark\u0131y\u0131 ve kalbi, teslim olduk isyan\u0131m\u0131za. \u00c7\u00fcnk\u00fc d\u00f6nebilmek, orada olmad\u0131\u011f\u0131m\u0131z\u0131, orada bir yer oldu\u011funu, oray\u0131 terk etti\u011fimizi yani, anlamakla ba\u015flar\u201d diye bir kel\u00e2m ettik. Biz kimiz? T\u00fcrkiye\u2019de ya\u015fayan, \u0130mam Hatip\u2019e ya da s\u00fcper liseye ya da meslek lisesine giden herhangi bir genciz. \u0130ki genciz. Bu \u2018fabrikalar\u2019da bize \u00f6\u011fretilenleri terk etmeye kararl\u0131y\u0131z. \u00c7ocuklu\u011fumuzdan beri, bize a\u015f\u0131lanan h\u0131rs ve rekabeti; \u201c12 sene oku, \u00f6mr\u00fcn boyunca rahats\u0131n\u201d yalan\u0131n\u0131, \u201cdevlete kapa\u011f\u0131 at, yan gelip yatarak g\u00fczelce ya\u015fars\u0131n\u201d dolan\u0131n\u0131, \u201ck\u00f6pr\u00fcy\u00fc ge\u00e7ene kadar ay\u0131ya day\u0131 de\u201d konulu \u201cday\u0131n\u0131n torpiliyle seni X firmas\u0131na sokal\u0131m, ondan sonra sen ilerlersin zaten\u201d dalaveresini, \u201cd\u00fcnyaya ayak uydur, ba\u015fka \u015fans\u0131n yok\u201d palavras\u0131n\u0131, \u201csen sekt\u00f6re bir at\u0131l, hobi olarak \u015fiir de yazars\u0131n rap de yapars\u0131n\u201d hik\u00e2yesini terk edece\u011fiz. \u00c7\u00fcnk\u00fc terk etmezsek, geriye bakt\u0131\u011f\u0131m\u0131zda orada bir k\u00f6y, bir vatan, bir aile, bir y\u00e2r kalmam\u0131\u015f olacak. Topluca toprakla ilgilenmezsek, sonumuz topluca toprak olacak. Ayn\u0131 havay\u0131 soludu\u011fumuz insanlar\u0131 karde\u015fimiz olarak g\u00f6rmezsek, birbirimize, soluyacak havay\u0131 bile \u00e7ok g\u00f6rm\u00fc\u015f olacak, b\u00f6ylece de bir daha o havay\u0131 bile bulamayaca\u011f\u0131z. As\u0131rlard\u0131r imece usul\u00fc ve cemaat\u00e7e ya\u015fad\u0131\u011f\u0131m\u0131z hayat\u0131 unutmaya \u00e7al\u0131\u015f\u0131rsak, yapayaln\u0131z ve ziyan i\u00e7inde \u00f6lece\u011fiz. \u0130nsan\u0131 tan\u0131mazsak, kendimizi de unutaca\u011f\u0131z. \u2018Terk etmezsek\u2019, geri d\u00f6nemeyece\u011fiz. \u015e\u00fcphesiz ki Allah, halk etti\u011fini hel\u00e2k etmesini de bilir.<\/p>\n<p>Nereyi terk ettik? Nereye gittik? D\u00f6n\u00fc\u015f ne zaman?<\/p>\n<p style=\"text-align:justify;\">Evimizi terk ettik \u00e7\u00fcnk\u00fc konformist, miskin, egzistansiyalist olmamay\u0131 se\u00e7tik. Ni\u00e7in se\u00e7tik? Harekete ge\u00e7ebilmek i\u00e7in. Hareketsizli\u011fin, vicdan\u0131m\u0131za kar\u015f\u0131 bir ihanet olaca\u011f\u0131n\u0131 g\u00f6rd\u00fc\u011f\u00fcm\u00fcz i\u00e7in se\u00e7tik.<\/p>\n<p style=\"text-align:justify;\">\u015eark\u0131y\u0131 terk ettik \u00e7\u00fcnk\u00fc \u015fark\u0131 \u2018insan\u2019\u0131 unuttu. \u015eark\u0131 bizi unuttu. Dilimizi, tecr\u00fcbelerimizi, inan\u00e7lar\u0131m\u0131z\u0131, \u00e7ilelerimizi unuttu. Bizi de bunlar\u0131 unutmaya te\u015fvik etti. Bunlar\u0131 unutmam\u0131z i\u00e7in bize h\u00fccum etti.<\/p>\n<p style=\"text-align:justify;\">Kalbimizi terk ettik \u00e7\u00fcnk\u00fc y\u00e2rimize verebilece\u011fimiz kadar temiz bir kalbimiz kalmam\u0131\u015ft\u0131 ortada. \u00d6yle bir kalbi y\u00e2rimize verebilecek y\u00fcz\u00fcm\u00fcz yoktu.<\/p>\n<p style=\"text-align:justify;\">Nereye gittik? Uzaklara. Y\u00fckseklere. Derinlere. Kavray\u0131p belinden o k\u0131z\u0131. Bir keskin ni\u015fanc\u0131 menzilinde kalmaya gayret ederek.<\/p>\n<p style=\"text-align:justify;\">D\u00f6n\u00fc\u015f ne zaman? \u2018Baba\u2019 olunca.<\/p>\n<p style=\"text-align:justify;\">Sa\u011fl\u0131cakla kal\u0131n. Allaha\u0131smarlad\u0131k.<\/p>\n<p style=\"text-align:center;\">K\u0130L\u0130SELER VE L\u0130SELER, DOSTUM!<\/p>\n<p style=\"text-align:right;\"><strong>L.<\/strong><\/p>\n<p><img data-attachment-id=\"287\" data-permalink=\"https:\/\/kvlrap.wordpress.com\/2017\/11\/11\/kvlnin-eti-yenir-mi\/tumblr_mliuutr5nf1so5b71o1_1280\/\" data-orig-file=\"https:\/\/kvlrap.files.wordpress.com\/2017\/11\/tumblr_mliuutr5nf1so5b71o1_1280.jpg\" data-orig-size=\"1111,910\" data-comments-opened=\"1\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;PeterAdamik.de&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}\" data-image-title=\"kay\u0131k\" data-image-description=\"\" data-image-caption=\"\" data-medium-file=\"https:\/\/kvlrap.files.wordpress.com\/2017\/11\/tumblr_mliuutr5nf1so5b71o1_1280.jpg?w=300\" data-large-file=\"https:\/\/kvlrap.files.wordpress.com\/2017\/11\/tumblr_mliuutr5nf1so5b71o1_1280.jpg?w=676\" class=\"alignnone size-full wp-image-287\" src=\"https:\/\/kvlrap.files.wordpress.com\/2017\/11\/tumblr_mliuutr5nf1so5b71o1_1280.jpg?w=676\" alt=\"kay\u0131k\" srcset=\"https:\/\/kvlrap.files.wordpress.com\/2017\/11\/tumblr_mliuutr5nf1so5b71o1_1280.jpg?w=676 676w, https:\/\/kvlrap.files.wordpress.com\/2017\/11\/tumblr_mliuutr5nf1so5b71o1_1280.jpg?w=150 150w, https:\/\/kvlrap.files.wordpress.com\/2017\/11\/tumblr_mliuutr5nf1so5b71o1_1280.jpg?w=300 300w, https:\/\/kvlrap.files.wordpress.com\/2017\/11\/tumblr_mliuutr5nf1so5b71o1_1280.jpg?w=768 768w, https:\/\/kvlrap.files.wordpress.com\/2017\/11\/tumblr_mliuutr5nf1so5b71o1_1280.jpg?w=1024 1024w, https:\/\/kvlrap.files.wordpress.com\/2017\/11\/tumblr_mliuutr5nf1so5b71o1_1280.jpg 1111w\" sizes=\"(max-width: 676px) 100vw, 676px\"   \/><\/p>"
    },
    "thr:total": "1",
    "comments": {
        "commentCount": "bir",
        "comments": [
            {
                "imgUrl": "https:\/\/0.gravatar.com\/avatar\/f34556aae4b36138da8a24e427c19664?s=60&#038;d=identicon&#038;r=G",
                "commenterName": "mrjavaci",
                "dateTime": "2021-05-15T02:52:08+03:00",
                "commentBody": "Bin derdim var, sizinle a\u011flad\u0131\u011f\u0131m.",
                "commentLikeCount": null
            }
        ]
    }
}