{"author":{"name":"kvl","uri":"https:\/\/kvlrap.wordpress.com"},"title":{"@type":"html","$":"2 (Cehennem Yurdu: Hira)"},"link":[{"@rel":"alternate","@type":"text\/html","@href":"https:\/\/kvlrap.wordpress.com\/2019\/04\/19\/2-cehennem-yurdu-hira\/"},{"@rel":"replies","@type":"text\/html","@href":"https:\/\/kvlrap.wordpress.com\/2019\/04\/19\/2-cehennem-yurdu-hira\/#comments","@thr:count":"0"},{"@rel":"replies","@type":"application\/atom+xml","@href":"https:\/\/kvlrap.wordpress.com\/2019\/04\/19\/2-cehennem-yurdu-hira\/feed\/atom\/","@thr:count":"0"}],"id":"http:\/\/kvlrap.wordpress.com\/?p=914","updated":"2020-04-06T09:39:36Z","published":"2019-04-19T03:30:28Z","category":[{"@scheme":"https:\/\/kvlrap.wordpress.com","@term":"Yaz\u0131lar"},{"@scheme":"https:\/\/kvlrap.wordpress.com","@term":"Cehennem Yurdu: Hira (Roman)"}],"summary":{"@type":"html","$":"2 Dersten \u00e7\u0131kt\u0131n. Ac\u00fbl ad\u0131mlarla ve takval\u0131 bak\u0131\u015flarla y\u00fcr\u00fcyorsun. Bir yere yeti\u015fmeyeceksin, fakat yine de tel\u00e2\u015fl\u0131s\u0131n. Nitekim yolu da uzatt\u0131n. A\u015fa\u011f\u0131dan, kafelerin s\u0131raland\u0131\u011f\u0131 yoldan ge\u00e7mek yerine bir marketin depo giri\u015finden y\u00fcr\u00fcmeyi tercih ettin. Genelde b\u00f6ylesin. Elinde de kitaplar var. Bir tanesi epeyi kal\u0131n, di\u011feri ince. K\u00fct\u00fcphaneden ayn\u0131 anda bu \u015fekilde iki kitap almay\u0131 seviyorsun. Daima &#8230; <a href=\"https:\/\/kvlrap.wordpress.com\/2019\/04\/19\/2-cehennem-yurdu-hira\/\" class=\"more-link\">Okumaya devam et <span class=\"screen-reader-text\">2 (Cehennem Yurdu:&#160;Hira)<\/span><\/a>"},"content":{"@type":"html","$":"<p style=\"text-align:center;\"><strong>2<\/strong><\/p>\n<p style=\"text-align:justify;\">Dersten \u00e7\u0131kt\u0131n. Ac\u00fbl ad\u0131mlarla ve takval\u0131 bak\u0131\u015flarla y\u00fcr\u00fcyorsun. Bir yere yeti\u015fmeyeceksin, fakat yine de tel\u00e2\u015fl\u0131s\u0131n. Nitekim yolu da uzatt\u0131n. A\u015fa\u011f\u0131dan, <em>kafe<\/em>lerin s\u0131raland\u0131\u011f\u0131 yoldan ge\u00e7mek yerine bir marketin depo giri\u015finden y\u00fcr\u00fcmeyi tercih ettin. Genelde b\u00f6ylesin. Elinde de kitaplar var. Bir tanesi epeyi kal\u0131n, di\u011feri ince. K\u00fct\u00fcphaneden ayn\u0131 anda bu \u015fekilde iki kitap almay\u0131 seviyorsun. Daima ince kitaptan ba\u015fl\u0131yorsun okumaya, al\u0131\u015ft\u0131rma gibi. Onu hemen bitirip, hi\u00e7 duraksamadan kal\u0131n kitaba ge\u00e7iyorsun. H\u0131zlan\u0131r gibi. Garip bir kitap okuma al\u0131\u015fkanl\u0131\u011f\u0131n var. Fakat bundan bahsetmek istemiyorsun. Elindeki kitaplar\u0131 saklar gibi bir h\u00e2lin var. Asla \u00f6n y\u00fczlerini \u00fcste getirmiyorsun. Kitab\u0131n ve yazar\u0131n ad\u0131n\u0131 saklamak seni rahatlat\u0131yor. Okul otob\u00fcslerinin kalkt\u0131\u011f\u0131 yere do\u011fru y\u00fcr\u00fcyorsun. Ba\u015f parma\u011f\u0131nla i\u015faret parma\u011f\u0131n\u0131n aras\u0131 epeyi a\u00e7\u0131k, ta\u015f\u0131d\u0131\u011f\u0131n iki kitap dolay\u0131s\u0131yla. Elinde bir c\u00fczdan\u0131, bir anahtarl\u0131\u011f\u0131, bir g\u00f6zl\u00fc\u011f\u00fc, bir sigara paketini ve bir \u00e7akma\u011f\u0131 ayn\u0131 anda ta\u015f\u0131yan gen\u00e7 T\u00fcrk erkekleri gibisin. G\u00fcl\u00fcms\u00fcyorsun.<\/p>\n<p style=\"text-align:justify;\">Bir k\u00f6pek seni fark ediyor. Sana do\u011fru geliyor. Elindekilere y\u00f6neliyor, belki koklamak istiyor. Onlar\u0131, yiyecek bir \u015feyler san\u0131yor. Karn\u0131 a\u00e7. Kitaplar\u0131n\u0131 yemek istiyor.<\/p>\n<p style=\"text-align:justify;\">&#8220;Ke\u015fke be k\u00f6pek,&#8221; diyorsun, &#8220;ke\u015fke kitaplar karn\u0131m\u0131z\u0131 doyurabilseydi.&#8221; Kafas\u0131n\u0131 \u00e7eviriyor ve fakat sen giderken de arkandan bakmay\u0131 ihmal etmiyor. Hava s\u0131cak. Yine de \u00fczerinde k\u0131z arkada\u015f\u0131n\u0131n hi\u00e7 sevmedi\u011fi h\u0131rka var. Buran\u0131n havas\u0131 biraz b\u00f6yle. Sen evden \u00e7\u0131karken \u00e7ok serin oluyor, birka\u00e7 saat i\u00e7inde de g\u00fcne\u015f yakmaya ba\u015fl\u0131yor. Bu y\u00fczden giymi\u015fsin k\u0131z arkada\u015f\u0131n\u0131n hi\u00e7 sevmedi\u011fi h\u0131rkay\u0131. \u00dcstelik de y\u00fcn. Elinde de ta\u015f\u0131mak istemiyorsun.<\/p>\n<p style=\"text-align:justify;\">\u0130nsanlar\u0131n aras\u0131na girdin \u015fimdi biraz. Dura\u011fa yakla\u015ft\u0131n. Hemen kar\u015f\u0131da. Oray\u0131 hedefleyerek, kimseye bakmadan y\u00fcr\u00fcyorsun. Aralar\u0131ndan s\u0131yr\u0131l\u0131yorsun. Bak\u0131\u015flar\u0131n takval\u0131. Y\u00fczde doksan yere bak\u0131yorsun y\u00fcr\u00fcrken. Ba\u015fka t\u00fcrl\u00fcs\u00fc g\u00fc\u00e7 senin i\u00e7in. \u00c7o\u011funlukla insanlar\u0131n ayaklar\u0131na bak\u0131yorsun mesel\u00e2. Spor ayakkab\u0131 giyen pek erkek kalmad\u0131\u011f\u0131n\u0131 d\u00fc\u015f\u00fcn\u00fcyorsun. Genelde \u015fu babet \u00e7orab\u0131yla giyilen tuhaf ayakkab\u0131lardan giyiyorlar. Rahat, muhtemelen. Fakat komik buluyorsun bunu. Pantolonlar\u0131n\u0131n pa\u00e7alar\u0131 da biraz yukar\u0131da oluyor. \u00c7\u0131plak bileklerini g\u00f6r\u00fcyorsun. K\u0131llar\u0131n\u0131n bitim noktalar\u0131na bak\u0131yorsun bazen de. Kimisi k\u00f6se oluyor. Baz\u0131 erkekler h\u00e2l\u00e2 spor ayakkab\u0131 giyiyor. Fakat onlar\u0131n da pantolonlar\u0131n\u0131 komik buluyorsun. Bol ve keten giyiyorlar \u00e7o\u011funlukla. \u00dcstlerine de dar beden g\u00f6mlek. Ama sen oraya bakm\u0131yorsun y\u00fcr\u00fcrken. \u0130natla, bak\u0131\u015flar\u0131n yerde.<\/p>\n<p style=\"text-align:justify;\">Kimi zaman k\u0131zlar\u0131n da ayakkab\u0131lar\u0131na bak\u0131yorsun. Hi\u00e7 takval\u0131 bir hareket de\u011fil bu yapt\u0131\u011f\u0131n. \u00c7eviriyorsun zaten kafan\u0131 \u00e7abucak. Ama \u00e7ok ge\u00e7. Bakt\u0131n bir kere. Kand\u0131rma kendini. Genelde ne tarz ayakkab\u0131lar giydiklerini \u00e7ok iyi biliyorsun. Ya renkli ve k\u00fc\u00e7\u00fck spor ayakkab\u0131lar\u0131 ya da siyah ve kal\u0131n topuklu, \u00fcstleri pasparlak rugan tipi ayakkab\u0131lar. Onlar da \u00e7ok y\u00fcksek ihtimalle bileklerini \u00e7\u0131plak b\u0131rak\u0131yorlar. Genelde de \u00e7oraplar\u0131 g\u00f6z\u00fck\u00fcyor, onlara bak\u0131yorsun. Komik buluyorsun onlar\u0131 da.<\/p>\n<p style=\"text-align:justify;\">Durakta tenha bir yere gidip dikiliyorsun. Tenha olmasa bile sen tenhala\u015ft\u0131r\u0131yorsun oray\u0131. Yanl\u0131\u015f anlama, sen gelince herkes ka\u00e7\u0131yor demiyorum. Sen kendi i\u00e7inde bir tenhal\u0131k ta\u015f\u0131d\u0131\u011f\u0131n i\u00e7in oluyor bu. Ha, yine de insanlar seni tuhaf bulmuyor mu buluyor. \u00c7ok \u00e7ekingensin bir kere. \u0130nsanlardan \u00e7ok, kendin fark\u0131ndas\u0131n bu durumun. Hatta belki de bu y\u00fczden bu kadar \u00e7ok \u015f\u00fcphe \u00e7ekiyorsun. Ge\u00e7en g\u00fcn yazd\u0131\u011f\u0131n \u015fu bir\u00e7ok \u015fiirden bir tanesinde de (\u015fiir hen\u00fcz bitmedi) bunu anlatm\u0131\u015ft\u0131n mesel\u00e2. (Ayn\u0131 zamanda da bir \u015fairsin.)<\/p>\n<p style=\"padding-left:30px;text-align:justify;\"><em>Hi\u00e7bir zaman yakam\u0131 b\u0131rakm\u0131yor i\u00e7imin kavgas\u0131<\/em><br \/>\n<em>Bunun i\u00e7in kendimi veremiyorum d\u0131\u015far\u0131n\u0131n kavgas\u0131na<\/em><\/p>\n<p style=\"text-align:justify;\">Kitaplar\u0131n\u0131 yeme\u011fe kalkan k\u00f6pe\u011fi tekrar g\u00f6r\u00fcyorsun dura\u011fa tam vard\u0131\u011f\u0131nda. Bir <em>kafe<\/em>nin arkas\u0131nda bu durak. Oradan bir par\u00e7a ekmek vermi\u015fler k\u00f6pe\u011fe. Onunla me\u015fgul k\u00f6pek. Durakta bekleyen \u00f6\u011frencilerden aktif ve ne\u015feli bir \u00f6\u011frenci, k\u00f6pe\u011fi g\u00f6r\u00fcnce, &#8216;\u015e\u015ft, piyuu&#8217; gibi sesler \u00e7\u0131kar\u0131yor. K\u00f6pek tedirgin oluyor, \u00e7\u00fcnk\u00fc ekme\u011fi s\u00f6z konusu. K\u00f6pekle u\u011fra\u015f\u0131yor \u00f6\u011frenci arkada\u015f. Onun \u00f6n\u00fcndeki lokmay\u0131 al\u0131p uza\u011fa atarak bir \u015feyler yapmaya \u00e7al\u0131\u015f\u0131yor. Bunun \u00e7ok yersiz bir hareket oldu\u011funu s\u00f6ylercesine bak\u0131yor k\u00f6pek onun y\u00fcz\u00fcne. \u00d6\u011frenci arkada\u015f ne\u015feli. Hi\u00e7bir \u015fey onu ne\u015fesinden al\u0131koyamaz. \u00c7\u00fcnk\u00fc o, t\u00fcm k\u00f6peklerin avc\u0131 k\u00f6pe\u011fi oldu\u011funu d\u00fc\u015f\u00fcn\u00fcyor. Ekme\u011fi havaya att\u0131\u011f\u0131 anda k\u00f6pe\u011fin onu yere d\u00fc\u015fmeden kapmas\u0131 gerekti\u011fini \u00f6\u011frenmi\u015f bir yerden. K\u00fc\u00e7\u00fckken tavuklar\u0131, biraz b\u00fcy\u00fcd\u00fck\u00e7e kedileri kovalam\u0131\u015f \u00e7\u00fcnk\u00fc arkada\u015f. Bundan haz duyuyor. Neyse ki k\u00f6pekler u\u011fra\u015fmaz b\u00f6yleleriyle. Nitekim bu k\u00f6pek de u\u011fra\u015fm\u0131yor ve lokmas\u0131n\u0131 d\u00fc\u015ft\u00fc\u011f\u00fc yerden al\u0131p oradan uzakla\u015f\u0131yor. Bir yandan da g\u00f6z\u00fc sende. Yine sana yak\u0131n bir yere oturup ekme\u011fiyle ilgilenmeye devam ediyor.<\/p>\n<p style=\"text-align:justify;\">Derken arkada\u015f\u0131nla denk geliyorsun. \u0130kiniz de hayat g\u00e2ilesinden bunalm\u0131\u015fs\u0131n\u0131z. Denk geldi\u011finizde de\u011fi\u015fik seremonilere giri\u015fmiyorsunuz. Ne bileyim, tokala\u015fm\u0131yor, nas\u0131ls\u0131n gibi laflar etmiyorsunuz. Bu y\u00f6nden senin g\u00f6z\u00fcnde de\u011ferli bu ki\u015fi. Kim oldu\u011funu da pek bilmiyorsun. Birbirinizin ad\u0131na yoklamaya imza filan at\u0131yorsunuz mesel\u00e2. Su\u00e7 orta\u011f\u0131 gibisiniz. Ama \u00e7ok profesyonelsiniz, zira ortada herhangi bir su\u00e7 yokmu\u015f gibi davran\u0131yorsunuz. Konu\u015fmalar\u0131n\u0131z hi\u00e7 de gergin de\u011fil. Rahats\u0131n. Hatta bazen espri bile yap\u0131yorsun. Genellikle \u015fu tarz espriler:<\/p>\n<p style=\"text-align:justify;\">&#8220;Senin \u00f6zel araban var m\u0131?&#8221; diye soruyor. &#8220;Caddeler araba dolu,&#8221; diyorsun, &#8220;al\u0131r\u0131m bir tanesini.&#8221; Fakat pek ho\u015f kar\u015f\u0131lam\u0131yor bu \u015fakay\u0131. Ger\u00e7ek san\u0131yor muhtemelen. Su\u00e7luluk psikolojisiyle huysuzlan\u0131yor bile diyebilirim. Bu dedi\u011fini kimse duymas\u0131n, der gibi bir tav\u0131r tak\u0131n\u0131yor. Arkandaki k\u00f6pekle g\u00f6z g\u00f6ze geliyorsun tekrar. Ekme\u011fini bitirmi\u015f ve anla\u015f\u0131lan sizi duymu\u015f. G\u00f6z k\u0131rp\u0131yor sana. Espriyi duydu\u011funu ve seni anlad\u0131\u011f\u0131n\u0131 belirtmek istiyor. Sen de ayn\u0131 \u015fekilde g\u00f6z k\u0131rparak cevap veriyorsun. Bir insanla b\u00f6yle bir konuda anla\u015fam\u0131yorken bir k\u00f6pekle gayet net anla\u015fabiliyorsun.<\/p>\n<p style=\"text-align:justify;\">Otob\u00fcs yana\u015f\u0131yor \u00f6n\u00fcn\u00fcze. Y\u0131\u011f\u0131n. \u0130zdiham. Hayat g\u00e2ilesi.<\/p>\n<p style=\"text-align:justify;\">Nihayet herkes yerle\u015ftikten sonra kalk\u0131yor otob\u00fcs. Oturuyorsun. Biraz y\u00fcksek\u00e7e bir yerdesin, insanlar\u0131 tepeden g\u00f6rebiliyorsun. Yan\u0131nda dikilen birini fark ediyorsun, daha do\u011frusu, onun elindeki \u00e7izim \u00e7antas\u0131n\u0131. Biraz zorlan\u0131yor ta\u015f\u0131rken. Ayakta durmakta g\u00fc\u00e7l\u00fck \u00e7ekiyor. Sense oturuyorsun. Al\u0131p yan\u0131na ili\u015ftirebilirsin \u00e7antay\u0131. Sana hi\u00e7bir zarar\u0131 olmaz. Her zamanki gibi y\u00fcz\u00fcn yerde. \u00c7antan\u0131n sahibinin ayakkab\u0131lar\u0131na bak\u0131yorsun. Bir k\u0131z. 38 numara. Kal\u0131n topuklu, \u00fczeri cilal\u0131 ayakkab\u0131lardan giymi\u015f. \u00c7antay\u0131 alm\u0131yorsun. Bir anda keyfin ka\u00e7\u0131yor. Ne gere\u011fi var ki diye d\u00fc\u015f\u00fcn\u00fcyorsun. D\u00fczeninin bozulmas\u0131ndan \u00fcrk\u00fcyorsun biraz da. Fakat onun ayakkab\u0131lar\u0131na bakmak senin d\u00fczenini bozmaz. Bu seni iyi hissettiriyor. \u00c7\u0131plak bileklerine bak\u0131yorsun. Kan toplam\u0131\u015f gibiler. Ba\u015fkas\u0131na do\u011fru \u00e7eviriyorsun kafan\u0131.<\/p>\n<p style=\"text-align:justify;\">Bu esnada \u00f6nlerden bir curcuna y\u00fckseliyor. Otob\u00fcs duruyor ve \u00f6n kap\u0131 a\u00e7\u0131l\u0131yor. \u015eof\u00f6r d\u0131\u015far\u0131daki bir adama bir \u015feyler s\u00f6yl\u00fcyor. Hemen \u00e7\u00f6z\u00fcyorsun olay\u0131. Adam\u0131n teki otob\u00fcse binmi\u015f ama kart\u0131n\u0131 basmam\u0131\u015f. Birinden bulaca\u011f\u0131m filan demi\u015f herh\u00e2lde. Ama bulmadan inmi\u015f. \u015eof\u00f6r\u00fc kand\u0131rm\u0131\u015f yani. \u015eof\u00f6r de bunu fark etmi\u015f. Adam orta kap\u0131dan inip y\u00fcr\u00fcrken, \u015fof\u00f6r, adam\u0131n yan\u0131nda durarak onunla konu\u015fuyor. &#8220;Neden basmad\u0131n?&#8221; diye soruyor mesel\u00e2. Adam biraz ukala. &#8220;Ne var karde\u015fim? Bir dahakine basar\u0131m&#8221; gibi \u015feyler s\u00f6yl\u00fcyor. Alay eder gibi bir tavr\u0131 var. \u015eof\u00f6r sinirleniyor. Bir yandan da gergin, arkas\u0131nda trafik birikiyor \u00e7\u00fcnk\u00fc. Yolcular da gerginli\u011fin sona ermesini bekliyor. Vurucu bir \u015fey s\u00f6ylemeli adama. Bu c\u00fcmle kar\u015f\u0131 taraf\u0131 rahats\u0131z etmeli.<\/p>\n<p style=\"text-align:justify;\">\u015e\u00f6yle diyor \u015fof\u00f6r: &#8220;Karde\u015f, bu, \u00f6zel halk otob\u00fcs\u00fc. Bunda 355 ki\u015finin hakk\u0131 var. Hepsinin de hakk\u0131 sana haram olsun.&#8221;<\/p>\n<p style=\"text-align:justify;\">Ve bas\u0131yor gaza. Adam\u0131n umrunda de\u011fil. Yapt\u0131\u011f\u0131 yan\u0131na k\u00e2r kal\u0131yor. Fakat sen \u015fimdi d\u00fc\u015f\u00fcn\u00fcyorsun. Akl\u0131n\u0131 \u00e7al\u0131\u015ft\u0131rmaya ba\u015fl\u0131yorsun. Zihnin tepkisiz kalam\u0131yor \u00e7\u00fcnk\u00fc. V\u00fccudun tepkisiz, evet, ama zihnin hep \u00e7al\u0131\u015f\u0131yor. Bu ne kadar m\u00fcmk\u00fcnse. &#8220;E\u011fer,&#8221; diyorsun kendi kendine. &#8220;Bu \u015fof\u00f6r, &#8216;Bunda 355 ki\u015finin hakk\u0131 var. Bu 355 ki\u015finin de hakk\u0131 sana haram olsun&#8217; demek yerine, &#8216;Bunda 355 ki\u015finin hakk\u0131 var. Bu 355 ki\u015fi de senin anan\u0131 ve bac\u0131n\u0131 siksin&#8221; deseydi \u00e7ok daha farkl\u0131 olurdu. Mesel\u00e2 adam asla tepkisiz kalamazd\u0131 bu lafa kar\u015f\u0131. Yapt\u0131\u011f\u0131 i\u015f de yan\u0131na k\u00e2r kalmazd\u0131. Vicdan\u0131 s\u0131zlar, i\u00e7i i\u00e7ini yerdi. Otob\u00fcs\u00fcn plakas\u0131n\u0131 al\u0131p, \u015fof\u00f6r\u00fc d\u00f6vmek ya da \u015fikayet etmek i\u00e7in u\u011fra\u015f\u0131rd\u0131. Ama hakk\u0131n\u0131 haram edince hi\u00e7bir s\u0131k\u0131nt\u0131 olmad\u0131. Adam umursamad\u0131 hi\u00e7. K\u00fcf\u00fcr edince umursard\u0131. Halbuki k\u00fcf\u00fcr ettiyse \u015fof\u00f6r\u00fcn kendisi ay\u0131planmas\u0131 gerekirdi. Birini tekfir etti\u011fi i\u00e7in kendisi k\u00fcfre girmi\u015f olurdu. Adam\u0131n g\u00fcnah\u0131n\u0131 al\u0131rd\u0131. Adam i\u015ften s\u0131yr\u0131l\u0131rd\u0131. Hakk\u0131n\u0131 haram etti\u011findeyse Allah&#8217;\u0131n kar\u015f\u0131s\u0131na nas\u0131l \u00e7\u0131kabilecekti? Kul hakk\u0131yla gelmeyin yan\u0131ma demiyor muydu Allah? Diyelim ki Allah&#8217;a inanm\u0131yordu, o halde yapt\u0131\u011f\u0131 i\u015fin kar\u015f\u0131l\u0131\u011f\u0131n\u0131 almas\u0131 gereken insanlara da m\u0131 inanm\u0131yordu? Ya da halka haks\u0131zl\u0131k yapmamaya da m\u0131 inanm\u0131yordu?<\/p>\n<p style=\"text-align:justify;\">Sonra duraksad\u0131 birden. Su\u00e7lu olan, y\u00fczlerce \u00e7e\u015fit vergi alarak, bunlar size yol-okul-hastane \u00fc\u00e7l\u00fcs\u00fc olarak geri d\u00f6necek diyen; b\u00fct\u00fcn otob\u00fcslerin, onlar\u0131n bak\u0131mlar\u0131n\u0131n, onlara koyulan benzinin ve \u015fof\u00f6rlerin paras\u0131n\u0131 \u00f6deyen halktan h\u00e2l\u00e2 otob\u00fcse binebilmek i\u00e7in para isteyen belediye miydi?<\/p>\n<p style=\"text-align:justify;\">Eve var\u0131yorsun. Odana gidip \u00fczerini de\u011fi\u015ftiriyorsun; banyoya gidip elini, y\u00fcz\u00fcn\u00fc y\u0131k\u0131yorsun; mutfa\u011fa girip yumurta pi\u015firiyorsun. Sonra tekrar odana gidip bilgisayar\u0131n\u0131 a\u00e7\u0131yorsun. Yemek yerken e-postana girip arkada\u015f\u0131ndan gelen postay\u0131 okuyorsun.<\/p>\n<p style=\"padding-left:30px;text-align:justify;\">\u015eu d\u00f6nmedi\u011fin mesaj\u0131 tekrar yazay\u0131m. Bir g\u00fcn \u00e7al\u0131\u015f\u0131yoruz yine biri ge\u00e7ti ama g\u00f6rmen laz\u0131m ger\u00e7i ben tam g\u00f6remedim o g\u00fcn ama \u00e7ok g\u00fczel tahmin edilemeyecek kadar t\u00fcrbanl\u0131 bir de vay be dedim tabii o kadar bo\u015f ki beyin s\u00fcrekli bir \u015feyler ar\u0131yor tak\u0131ld\u0131 akl\u0131m orada. Bu da her g\u00fcn bizim d\u00fckkan\u0131n \u00f6n\u00fcnden ge\u00e7iyormu\u015f her g\u00fcn ayn\u0131 yolu y\u00fcr\u00fcyor bir yerden bir yere mesafe de maksimum 100-150 metre tabii geldi\u011fi evi ve gitti\u011fi yerin isimlerini falan ald\u0131m baya\u011f\u0131 bir arad\u0131m yer bildirimi yapanlar i\u00e7inden falan \u00e7evrede kimler var kimler yok isimlerini adreslerini falan ezberledim nerdeyse bir hafta b\u00f6yle arad\u0131m tabii bakt\u0131m olmuyor b\u0131rakt\u0131m. Bu arada Suriyeli oldu\u011funu \u00fc\u00e7 karde\u015fi oldu\u011funu evlerinin adresini falan hepsini buldum ama isim yok tabii Suriyeli olunca bulamayaca\u011f\u0131m\u0131 d\u00fc\u015f\u00fcnerek b\u0131rakm\u0131\u015ft\u0131m ki birka\u00e7 g\u00fcn sonra bunlar\u0131n oturdu\u011fu evi yapan in\u015faat firmas\u0131n\u0131n facebook sayfas\u0131 olabilece\u011fi geldi akl\u0131ma ve tabii varm\u0131\u015f dedim be\u011fenenlere bakay\u0131m amk mark be\u011fenenleri g\u00f6rmeyi kapatm\u0131\u015f resimleri be\u011fenenlere bakt\u0131m \u00e7o\u011fu Suriyeli asl\u0131nda be\u015f dakika u\u011fra\u015fsam bulabilirdim de ama ne gerek var bulsam da bir bok olmayaca\u011f\u0131 i\u00e7in b\u0131rakt\u0131m. Zaten bug\u00fcn i\u015fin son g\u00fcn\u00fcyd\u00fc toplam 2k&#8217;ya yak\u0131n para kast\u0131m s\u0131nava haz\u0131rlanmaya ba\u015fl\u0131cam iki \u00fc\u00e7 ay adam gibi \u00fcniversite s\u0131nav\u0131n\u0131n ilkine kasay\u0131m sonra di\u011ferine ba\u015flayaca\u011f\u0131m ilki geldi\u011finde de bir iki hafta kala deneme atar\u0131m yeterli olur ilki i\u00e7in diye d\u00fc\u015fn\u00fcyorum. B\u00f6yle i\u015fte ya bir \u015fey olmad\u0131 ne kitap okudum ne de filim izleyebildim 2k para kasaca\u011f\u0131m diye o kadar \u015feyden uzak kald\u0131m ama art\u0131k yar\u0131ndan itibaren ne okul ne i\u015f hi\u00e7bir \u015fey olmayacak ve bu durum uzun s\u00fcreli olacak galiba \u00f6lmek i\u00e7in iyi bir zaman dilimi oluyor bu bo\u015fluk. Hay ulan ya amcam bir g\u00fcnl\u00fck daha gelsin diye aram\u0131\u015f babam\u0131 gitmesem ay\u0131p olacak ger\u00e7i pi\u00e7e kar\u015f\u0131 ay\u0131p i\u015flemek etik bile say\u0131labilir. \u00dcz\u00fcld\u00fcm \u015fimdi yar\u0131m kilodan fazla \u00e7ikolata alm\u0131\u015ft\u0131m otuz bir \u00e7ekecektim bir hafta boyunca filim izleyecektim hepsi birden kayboldu. Kola ba\u011f\u0131ml\u0131s\u0131 oldum g\u00fcnde minimum bir litre i\u00e7iyorum s\u00fcte geri d\u00f6nmem laz\u0131m. Bisiklet alaca\u011f\u0131m eni\u015ftem ikinci el bisiklet sat\u0131yor \u015fu an elinde nereden baksan \u00fc\u00e7 y\u00fcz tane falan vard\u0131r. Bu bir ara bisiklet bulmu\u015ftu \u00e7elik biri \u00f6zel yapt\u0131rm\u0131\u015f onu diyorum be\u015f y\u00fcze satar m\u0131 acaba \u00e7ok rahat \u00e7ok hafif bir \u015feydi boyatmam\u0131\u015flar bile al\u0131p k\u0131rm\u0131z\u0131 ve siyaha boyasam diyorum e\u011fer olur da al\u0131rsam otobana \u00e7\u0131k\u0131p gidebilidi\u011fim yere kadar gitmek istiyorum. Telefon bozuldu telefon cidden moralimi \u00e7ok bozdu ya \u00f6yle bir hata veriyor ki \u00e7\u00f6z\u00fcm\u00fcn\u00fc bulamad\u0131m internetten anakart yanmas\u0131ndan \u015f\u00fcpheleniyorum o da sekiz y\u00fcz lira m\u0131 neymi\u015f. Ekran hoplay\u0131p duruyor telefonu s\u0131f\u0131rlad\u0131m ne rehber kald\u0131 ne de uygulamalar 110 oyun 140 da uygulama vard\u0131 ne g\u00fczel canavar gibi \u00e7al\u0131\u015f\u0131yodu na\u0131l oldu anlayamad\u0131m b\u0131rakt\u0131m 2-3 saat sonra b\u00f6yle oldu amk. Filim izlemedim dedim ama yani tabii arada izledim \u015fu en iyi filimler listesini bitirme i\u015fine devam ediyorum ama arada 2-3 tane filim izliyorum her filim aras\u0131nda tabii o da listenin bitmesini geciktiriyor i\u015fte 1-2 hafta \u00f6nce amelie midir nedir onu izledim ke\u015fke izlemeseydim. Mutlu ve \u00f6ylesine ya\u015fayan insanlar i\u00e7in yeterli bir filim. Sevmedim diyemem \u015fimdi anlat\u0131m\u0131 falan ger\u00e7ekten harika olmu\u015f art\u0131k kim \u00e7ekti bilemiyorum ama iyi yani. Vay be selim ayd\u0131na bile de\u011ferlemdirme hakk\u0131 d\u00fc\u015f\u00fcyor am\u0131na koydu\u011fumun d\u00fcnyas\u0131nda d\u00fcnya b\u00f6yle sa\u00e7ma i\u015fte karde\u015fim. Ha bir de camus var. Camus&#8217;yu bilrdim elbette ama yazar olarak yani okumak istemi\u015fimdir her zaman tabii f\u0131rsat bulabilirsem. Neyse i\u015fte felsefesine bakmam\u0131\u015ft\u0131m hi\u00e7 a\u011fbi filozofmu\u015f ne kadar da cahilim ulan yeni \u00f6\u011freniyorum. Ger\u00e7ekten b\u00fcy\u00fck insanm\u0131\u015f oradan buradan okuduklar\u0131m kadar\u0131yla. Ama gel g\u00f6r ki \u00fclkede bu adam bile ortal\u0131k mal\u0131 olmu\u015f ger\u00e7ekten yaz\u0131k. B\u00f6yle durup duruken kendini hafif\u00e7e tokatlamak ger\u00e7ekten iyi hissettiriyormu\u015f. Ah ulan ah yaln\u0131z ya\u015fay\u0131p yaln\u0131z \u00f6lece\u011fimi ke\u015fke biraz daha ge\u00e7 \u00f6\u011frenseydim bu ya\u015flarda hafiften k\u00f6t\u00fc hissetmeme neden oluyor. \u00c7ok yazd\u0131m daha da yazacakt\u0131m da yar\u0131n son kez i\u015fe gideyim bari arada babam olmasa gitmezdim. Ha bu arada neden \u00e7al\u0131\u015ft\u0131\u011f\u0131m\u0131 buldum nedeni \u015fuymu\u015f s\u0131rf babamlar iyi hissetsin kendini diye evet ger\u00e7ekten garip ama yapt\u0131\u011f\u0131m incelemeler ve testler sonucunda buna ula\u015ft\u0131m. \u0130nsanlara kar\u015f\u0131 psikolojik test uygulamak hayat\u0131 hafiften ya\u015fan\u0131l\u0131r k\u0131l\u0131yor. Belki \u015fu Suriyeliyi yar\u0131n son kez g\u00f6r\u00fcr\u00fcm de konu\u015furum ger\u00e7i bug\u00fcn ge\u00e7ti gitti \u00f6n\u00fcmden \u00e7al\u0131\u015fmaya devam ettim. Herkes \u00fcniversiteli olmu\u015f bizim okuldan da K\u00fctahya&#8217;ya giden \u00e7ok var sene i\u00e7inde gidip bir hafta kalmay\u0131 d\u00fc\u015f\u00fcn\u00fcyorum. Sen nas\u0131ls\u0131n karde\u015fim iyi misin?<\/p>"},"thr:total":"0"}